  <div class="node-body">
<h2 class="node-title">Species : <em>Discherodontus halei</em></h2><div class="node-header"><meta property="og:image" content="http://siamensis.org/sites/default/files/discherodontus_halei_0.jpg" /> <a href="/sites/default/files/discherodontus_halei_0.jpg" rel="lightbox[samples][]"><img src="http://www.siamensis.org/sites/default/files/imagecache/jstree_header/discherodontus_halei_0.jpg" alt="" title=""  class="caption imagecache imagecache-jstree_header" width="516" height="312" /></a><span></span></div><strong>ชื่อไทย: </strong>แดงน้อย, ตะเพียนสมพงศ์ (ปลาสวยงาม), เม็ดขนุน (จ.กาญจนบุรี)<br /><strong>ชื่อสามัญ:</strong><br /><strong>ชื่อวิทยาศาสตร์:</strong><em> Discherodontus halei</em> (Dunker, 1904)<br /><strong>ขนาดเมื่อโตเต็มวัย: </strong>12-13 เซนติเมตร<br /><strong>การกระจายพันธุ์:</strong> ลุ่มแม่น้ำแม่กลอง และเจ้าพระยา (มีการกระจายพันธุ์ในลุ่มแม่น้ำปาหังของประเทศมาเลเซีย แต่ไม่พบทางตอนใต้ของประเทศไทย)<br /><strong>การจำแนกชนิด:</strong> <em>D. halei</em> มีขอบตาด้านบนสีแดงในขณะที่ <em>D. ashmeadi </em>และ <em>D. schroederi</em> จะไม่มีสีแดงดังกล่าว ปลายครีบหางของ <em>D. halei</em> มีแต้มสีดำชัดเจน ของ <em>D. ashmeadi</em> และ <em>D. schroederi</em> จะเป็นเพียงขอบสีดำ แต้มบริเวณครีบหลังและครีบหางของ <em>D. halei</em> เป็นสีส้ม ของ <em>D. ashmeadi</em> จะไม่มีแต่แต้มสีดำที่ครีบหลังและมีแผ่นหางเป็นสีแดง ส่วน <em>D. schroederi</em> มีแผ่นหางเป็นสีเหลือง/ส้ม<br /><strong>ถิ่นอาศัย:</strong> แม่น้ำบริเวณที่น้ำไหลถ่ายเทดี และลำธารขนาดกลาง<br /><strong>ข้อมูลทั่วไป:</strong> ปลาเกล็ดน้ำจืดขนาดกลาง หากินสัตว์ขนาดเล็กบริเวณหน้าดิน &nbsp;พบเป็นจำนวนไม่มากนักในถิ่นอาศัย มักถูกจับปะปนในการประมงปลาเกล็ดขนาดเล็กชนิดอื่นๆ นิยมเลี้ยงเป็นปลาสวยงาม แต่ปลาที่เพิ่งถูกจับจากธรรมชาติจะเปราะบางและตายง่ายมาก ชื่อตะเพียนสมพงศ์ มาจากชื่อของคุณสมพงศ์ เล็กอารีย์ ผู้รวบรวมพันธุ์ปลาชนิดนี้เพื่อส่งขายตลาดปลาสวยงามเป็นครั้งแรก<br />&nbsp;<br />การกระจายพันธุ์ของปลาชนิดนี้ (และปลายี่สกไทย) ในลุ่มแม่น้ำปาหังของประเทศมาเลเซียแสดงให้เห็นว่าครั้งหนึ่งแม่น้ำปาหังและแม่น้ำแม่กลองและ/หรือแม่น้ำเจ้าพระยาเคยเชื่อมต่อกัน ก่อนที่จะถูกตัดขาดจากการสูงขึ้นของน้ำทะเลหลังยุคน้ำแข็งที่ผ่านมา <div class="node-submitted">เขียนโดย นณณ์ <span class="picture-authenticated-user">Authenticated user</span> เมื่อ 18 สิงหาคม 2554 </div> </div><ul class="revise">
</ul><div class="node-count-wrapper"><div class="node-count">อ่าน 413 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=8156" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","35567","724","734","990","3077","8155","8156"]');</script>