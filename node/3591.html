  <div class="node-body">
<h2 class="node-title">Species : <em>Ansonia kraensis</em></h2><div class="node-header"><meta property="og:image" content="http://siamensis.org/sites/default/files/ansonia_kraensis.jpg" /> <a href="/sites/default/files/ansonia_kraensis.jpg" rel="lightbox[samples][]"><img src="http://www.siamensis.org/sites/default/files/imagecache/jstree_header/ansonia_kraensis.jpg" alt="" title=""  class="caption imagecache imagecache-jstree_header" width="516" height="344" /></a><span></span></div><strong>ชื่อไทย:</strong> คางคกห้วยระนอง<br />
<strong>ชื่อสามัญ: </strong>Isthmus of Kra Stream Toad<br />
<strong>ชื่อวิทยาศาสตร์:</strong> <em>Ansonia kraensis</em> Matsui, Khonsue, and Nabhitabhata, 2005<br />
<strong>ขนาดเมื่อโตเต็มวัย: </strong>3 ซม.<br />
<strong>การกระจายพันธุ์: </strong>แนวตะวันตกของประเทศไทยตั้งแต่ชุมพร ถึงภูเก็ต<br />
<strong>การจำแนกชนิด: </strong>ลำตัวค่อนข้างแบน ยาว ไม่อ้วนๆป้อมๆอย่างคางคกที่เราเห็นทั่วไป ไม่มีต่อมพิษที่หลังหู ขาค่อนข้างยาว ลำตัวเป็นสีน้ำตาลในภาพรวม สีพื้นที่หลังสีน้ำตาลอมเหลือง ในบางตัวจะอมเขียว มีลายสีน้ำตาลเข้มจากเหนือตาทั้งสองตัดกันเป็นรูปอักษร X ที่มีขาล่างสั้นกว่าขาบน แล้วมีจุกสีน้ำตาลเหลืองที่ระหว่างขาล่างของอักษร X อย่างชัดเจน หรือตรงกับระหว่างโคนขาหน้าของคางคก ช่วงกลางหลังมีลายสีน้ำตาลเข้มรูป Λ&nbsp; ลายขวางที่ขาสีน้ำตาลเข้มสลับน้ำตาลเหลือง&nbsp; ท้องสีน้ำตาลเข้มแล้วประด้วยจุดขาวเล็กๆจับกลุ่มต่อเนื่องอย่างไม่เป็นระเบียบ&nbsp;&nbsp;<br />
<strong>ถิ่นอาศัย:</strong> ในเวลากลางคืนมักพบเกาะโขดหิน ใบไม้ ตามลำธารขนาดเล็กที่มีน้ำไหลตลอดปี<br />
<strong>ข้อมูลทั่วไป: </strong>เป็นคางคกขนาดเล็ก พบชุกชุมในช่วงฤดูหนาวและมีการจับคู่ผสมพันธุ์ในช่วงเวลาดังกล่าว กินแมลงและตัวอ่อนแมลงขนาดเล็กเป็นอาหาร จากประสบการณ์พบว่าศัตรูในธรรมชาติของคางคกห้วยระนองได้แก่ งูลายสาบมลายู (<em>Amphiesma inas</em>) &nbsp;งูลายสาบเขียวขวั้นดำ(<em>Rhabdophis nigrocinctus</em>) งูลายสอลายสามเหลี่ยม (<em>Xenochrophis trianguligerus</em>)<br />
&nbsp;<br />
<strong>คางคกห้วยระนอง..</strong>หากจะแปลชื่อกันตามชื่อวิทยาศาสตร์แล้ว ก็น่าจะเป็นคางคกห้วยกระบุรี หรือคอคอดกระ (Kra = Kraburi หรือ Isthmus of Kra) ซึ่งอยู่ในจังหวัดระนอง อันเป็นถิ่นกำเนิดทางอนุกรมวิธานของคางคกห้วยชนิดนี้ แต่ที่ผมใช้ชื่อเป็นคางคกห้วยระนองนั้น เพราะแท้จริงแล้วคางคกห้วยชนิดนี้พบได้ตามลำห้วยตลอดแนวจังหวัดระนอง นอกจากนี้ผู้เขียนยังเคยพบในเขต จังหวัดชุมพร และพังงาด้วย แต่เชื่อว่าจังหวัดระนองเป็นศูนย์กลางการแพร่กระจายของคางคกห้วยชนิดนี้<br />
<br />
<div class="node-submitted">เขียนโดย หนึ่ง <span class="picture-authenticated-user">Authenticated user</span> เมื่อ 21 พฤศจิกายน 2553 </div> </div><ul class="revise">
  <li>แก้ไขครั้งที่ 1 โดย <a href="/%E0%B8%AB%E0%B8%99%E0%B8%B6%E0%B9%88%E0%B8%87">หนึ่ง</a> เมื่อ 21 November 10 21:23 </li>
  <li>แก้ไขครั้งที่ 2 โดย <a href="/%E0%B8%AB%E0%B8%99%E0%B8%B6%E0%B9%88%E0%B8%87">หนึ่ง</a> เมื่อ 22 November 10 12:04 </li>
  <li>แก้ไขครั้งที่ 3 โดย <a href="/%E0%B8%AB%E0%B8%99%E0%B8%B6%E0%B9%88%E0%B8%87">หนึ่ง</a> เมื่อ 22 November 10 12:12 </li>
  <li>แก้ไขครั้งที่ 4 โดย <a href="/%E0%B8%99%E0%B8%93%E0%B8%93%E0%B9%8C">นณณ์</a> เมื่อ  4 December 10 22:31 </li>
</ul><div class="node-count-wrapper"><div class="node-count">อ่าน 834 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=3591" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","726","766","1386","1387","3591"]');</script>