  <div class="node-body">
<h2 class="node-title">Species : <em>Hedychium khaomaenense</em></h2><div class="node-header"></div><div><strong>ชื่อไทย :</strong> หงส์เหิน</div><div>&nbsp;</div><div><strong>ชื่อวิทยาศาสตร์ :</strong> <em>Hedychium khaomaenense</em> Picheans. &amp; Mokkamul</div><div>&nbsp;</div><div><strong>วงศ์ :</strong> Zingiberaceae</div><div>&nbsp;</div><div><strong>ลักษณะ :</strong> ไม้ล้มลุกอายุหลายปี บางครั้งอิงอาศัยบนต้นไม้ ลำต้นสูง 40-60 ซม. ใบรูปรีถึงรูปขอบขนาน ใบเกลี้ยง ยาว 25-30 ซม. ไร้ก้านหรือมีก้านสั้นๆ ยาวไม่เกิน 2 ซม. ลิ้นกาบใบมีสีแดง ปลายแยกเป็น 2 แฉก กาบใบมีสีแดงตามขอบ ช่อดอกแบบช่อเชิงลด ออกที่ยอด ยาว 15-30 ซม. มี 2-8 ดอก ใบประดับมีหลายใบเรียงอัดกันแน่น ขอบสีแดง ดอกสีขาว เปลี่ยนเป็นสีเหลืองอ่อนก่อนหลุดร่วง มีกลิ่นหอม หลอดกลีบเลี้ยงยาวประมาณ 10 ซม. หลอดกลีบดอกยาวได้กว่า 14 ซม. มีกลีบรูปแถบ 3 กลีบ ม้วนงอ สีแดง ยาวประมาณ 6-7 ซม. เกสรเพศผู้ที่เป็นหมันด้านข้าง (lateral staminodes) รูปไข่กลับแกมรูปใบหอก สีขาว มีสีเหลืองที่ก้านกลีบ ยาวประมาณ 7-8 ซม. กลีบปาก (labellum) สั้นกว่าเกสรเพศผู้ที่เป็นหมันด้านข้างเล็กน้อย รูปไข่กลับกว้าง ก้านกลีบปากยาวประมาณ 1-1.5 ซม. ปลายกลีบเป็นแฉกลึกประมาณกึ่งหนึ่งของกลีบปาก กว้างประมาณ 4 ซม. สีขาว มีปื้นสีเหลืองที่โคนกลีบ ก้านเกสรเพศผู้ยาวประมาณ 5.5-6 ซม. อับเรณูยาวประมาณ1.5-1.7 ซม. สีเหลือง ผลรูปรี เกลี้ยง ยาวประมาณ 3-3.5 ซม.</div><div>&nbsp;</div><div><strong>การแพร่กระจาย :</strong> หงส์เหิรเป็นพืชถิ่นเดียวของไทย มีเขตการกระจายพันธุ์เฉพาะบริเวณภาคใต้ตอนกลาง พบที่เขาเหมน อุทยานแห่งชาติน้ำตกโยง จังหวัดนครศรีธรรมราช และที่อุทยานแห่งชาติเขาพนมเบ็ญจา จังหวัดกระบี่ ขึ้นตามทุ่งหญ้าที่พื้นเป็นหินบริเวณยอดเขาที่มีลมแรง บางครั้งพบเกาะตามคบไม้ ในป่าดิบเขา ระดับความสูง 1,000-1,200 เมตร</div><div>&nbsp;</div><div><strong>บรรณานุกรม :&nbsp;</strong></div><div><strong>URL</strong> 1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div class="node-submitted">เขียนโดย lepton เมื่อ 22 December 11 18:48</div> </div><ul class="revise">
  <li>แก้ไขครั้งที่ 1 โดย <a href="/lepton">lepton</a> เมื่อ 22 December 11 18:48 </li>
</ul><div class="node-count-wrapper"><div class="node-count">อ่าน 208 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34861" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","5822","7417","7424","34861"]');</script>