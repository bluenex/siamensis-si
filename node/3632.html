  <div class="node-body">
<h2 class="node-title">Species : <em>Cyrtodactylus chanhomeae</em></h2><div class="node-header"><meta property="og:image" content="http://siamensis.org/sites/default/files/cyrto_chanholmae_0.jpg" /> <a href="/sites/default/files/cyrto_chanholmae_0.jpg" rel="lightbox[samples][]"><img src="http://www.siamensis.org/sites/default/files/imagecache/jstree_header/cyrto_chanholmae_0.jpg" alt="" title=""  class="caption imagecache imagecache-jstree_header" width="516" height="321" /></a><span></span></div><strong>ชื่อไทย: </strong>ตุ๊กกายถ้ำหางขาว, ตุ๊กกายถ้ำสระบุรี<br />
<strong>ชื่อสามัญ: </strong>Saraburi Cave Gecko<br />
<strong>ชื่อวิทยาศาสตร์:</strong> <em>Cyrtodactylus chanhomeae</em> Bauer, Sumontha &amp; Pauwels, 2003<br />
<strong>ขนาดเมื่อโตเต็มวัย: </strong>&nbsp;<br />
<strong>การกระจายพันธุ์: </strong>พบเฉพาะจังหวัดสระบุรี<br />
<strong>การจำแนกชนิด:&nbsp;</strong>เป็นตุ๊กกายที่สวยงามที่สุดชนิดหนึ่ง ด้วยสีพื้นเป็นสีเหลืองหรือน้ำตาลอ่อนๆ พาดขวางด้วยแถบสีน้ำตาลเข้มโดยไล่จากสีอ่อนจนเข้มที่ส่วนท้ายของแถบ จำนวน 3 แถบที่ลำตัวช่วงตั้งแต่ขาคู่หน้าถึงขาคู่หลัง และมีแถบเส้นเล็กสีน้ำตาลเข้มแทรกระหว่างลายแถบใหญ่ ซึ่งลายแถบเล็กนี้จะไม่ปรากฏในลูกตุ๊กกายแรกเกิด&nbsp; หัวมีแถบสีน้ำตาลเข้มคาดผ่านตาทั้งสองข้างมาบรรจบที่คอ ส่วนหัวด้านบนจะเป็นจุดหรือเส้นสีน้ำตาลเข้มกระจายทั่วหัวอย่างมีรูปแบบ&nbsp; ลักษณะเด่นที่สำคัญคือโคนหางเป็นลายปล้องแล้วส่วนค่อนไปทางปลายหางจะเป็นสีขาวปลอดตลอดช่วงชีวิต ทั้งนี้ไม่รวมถึงตัวที่หางเคยขาดตั้งแต่ก่อนครึ่งแรกของหาง ซึ่งหางที่งอกใหม่จะเป็นสีน้ำตาล แต่หากขาดที่บริเวณเกือบปลายหาง หางที่งอกใหม่นั้นก็จะยังมีสีขาว<br />
<strong>ถิ่นอาศัย: </strong>เขาหินปูน<br />
<strong>ข้อมูลทั่วไป: </strong>ตุ๊กกายถ้ำสระบุรี หรือตุ๊กกายถ้ำหางขาว ได้รับการบรรยายลักษณะทางอนุกรมวิธานและตีพิมพ์เผยแพร่ในวารสาร <strong>Zootaxa</strong> ฉบับที่ 376 ปี ค.ศ.2003 หรือเมื่อเดือนธันวาคม ปี พ.ศ. 2546&nbsp; ตุ๊กกายชนิดนี้พบว่าอาศัยและหากินภายในถ้ำทั้งกลางวันและกลางคืน แต่สามารถพบหากินนอกถ้ำเวลากลางคืนบ้างแต่ก็ไม่เคยพบหากินห่างจากเขาหินปูนเลย&nbsp; ดังนั้นมันจึงถูกจัดเป็นตุ๊กกายถ้ำชนิดที่สองของไทย&nbsp; ตุ๊กกายถ้ำชนิดแรกของไทย คือ <strong>ตุ๊กกายถ้ำเขาหินปูน(</strong><strong><em>Cyrtodactylus&nbsp; sumonthai</em> Bauer, Pauwel and Chanhome, 2002)</strong> ซึ่งได้รับการตีพิมพ์ในปี พ.ศ. 2545 นี้เอง แพร่พันธุ์โดยการวางไข่ครั้งละ 2 ฟองตามรูหินหรือดินที่แห้งแข็งภายในถ้ำ<br />
<br />
  <div id="jstree_thumb"><h3 class="title">ภาพประกอบ</h3><div class="inner"> <a href="/sites/default/files/cyrto_chanholmae_0.jpg" class="si-image" rel="lightbox[samples][]"><div class="si-image-inner"><img src="http://www.siamensis.org/sites/default/files/imagecache/thumb_article/cyrto_chanholmae_0.jpg" alt="" title=""  class="image-item caption" width="160" height="100" /><span></span></div></a> <a href="/sites/default/files/cyrtodactylus_chanhomeae.jpg" class="si-image" rel="lightbox[samples][วัยเด็ก]"><div class="si-image-inner"><img src="http://www.siamensis.org/sites/default/files/imagecache/thumb_article/cyrtodactylus_chanhomeae.jpg" alt="วัยเด็ก" title="วัยเด็ก"  class="image-item caption" width="160" height="100" /><span>วัยเด็ก</span></div></a></div><div class="clear"></div><div class="node-submitted">เขียนโดย knotsnake <span class="picture-authenticated-user">Authenticated user</span> เมื่อ 23 พฤศจิกายน 2553 </div> </div><ul class="revise">
  <li>แก้ไขครั้งที่ 1 โดย <a href="/%E0%B8%99%E0%B8%93%E0%B8%93%E0%B9%8C">นณณ์</a> เมื่อ 23 November 10 20:43 </li>
</ul><div class="node-count-wrapper"><div class="node-count">อ่าน 1,430 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=3632" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2295","2912","2913","2920","3632"]');</script>