  <div class="node-body">
<h2 class="node-title">Class: Diplopoda</h2><div class="node-header"></div><p><span style="font-size:14px;"><strong>กิ้งกือ (millipedes)</strong><br /><br /> จัดเป็นกลุ่มสัตว์ข้อปล้องที่มีจำนวนชนิดมากที่สุดเป็นอันดับ 3 รองมาจากกลุ่มแมลงและแมงมุม โดยมีชนิดที่ได้รับการตั้งชื่อแล้ว 12,000 ชนิด จากจำนวนชนิดทั้งหมด</span>ที่คาดว่าจะพบในโลก 80,000 ชนิด &nbsp;กิ้งกือจัดเป็นสิ่งมีชีวิตที่ไม่ชอบแสงแดด มักพบตามที่ชื้นแฉะ หลบซ่อนตัวอยู่ตามใต้เปลือกไ้ม้ ใบไม้ ซุง หรือหินก้อนใหญ่ๆ มีลักษณะลำตัวเรียวยาว หลายชนิดมักมีด้านสันหลังเป็นแผ่นแข็งและโค้งนูน ส่วนด้านล่างแบน ลำตัวส่วนใหญ่มีลักษณะเป็นปล้องคู่เชื่อมติดกัน (diplosegment) โดยแต่ละปล้องมีขา 2 คู่ ลำตัวปล้องแรกที่อยู่ถัดจากหัว (collum) ไม่มีขา ส่วนปล้องที่ 2, 3 และ 4 มีขา 1 คู่ ปล้องปลายท้อง 1-5 ปล้องไม่มีขา มีขารวมทั้งหมดมากกว่า 30 คู่ รูเปิดของอวัยวะเพศ (gonopore) ตั้งอยู่ที่ลำตัวด้า่นล่างระหว่างขาคู่ที่ 2 และ 3 เพศผู้ใช้รยางค์คู่แรกหรือทั้งสองคู่ของปล้องท้องปล้องที่ 7 เป็นอวัยวะช่วยในการผสมพันธุ์ ส่วนหัวมีอวัยวะรับความรู้สึก (Tömösváry organs) และมีหน่วยตารวมด้านข้าง (lateral ommatidia) จำนวน 4-90 รวมกลุ่มกันอย่างหลวมๆ มีหนวดขนาดสั้นเพียง 8 ปล้อง 1 คู่ และมีกรามขนาดใหญ่ 1 คู่ ใต้กรามมีแผ่นแบนคล้ายริมฝีปากล่างเรียกว่า gnathachilarium ส่วนท้ายสุดของลำตัวคือ telson เป็นที่ตั้งของทวารหนัก&nbsp;กิ้งกือมีขนาดแตกต่างมาก บางชนิดมีขนาดเล็กมากโดยมีลำตัวยาวเพียง 2 มม. บางชนิดที่พบในเขตร้อนชื้นมีขนาดใหญ่คือมีลำตัวยาวถึง 30 ซม. ลำตัวมักมีจำนวนปล้องแตกต่างกันตั้งแต่ 11 ปล้องจนถึงมากกว่า 100 ปล้อง ส่วนใหญ่มีสีดำหรือสีน้ำตาล บางชนิดมีสีแดงหรือส้มและอาจมีจุดหรือแต้มสีต่างๆ บางชนิดมีสีเหลื่อมเป็นมันสะท้อนแสง</p><p><br /><span style="font-size:14px;">กิ้งกือเป็นสัตว์กินพืช ส่วนใหญ่เ็ป็น scavengers กินซากพืชที่เน่าเปื่อยเป็นอาหาร บางชนิดทำลายพืชในสนามหน้า่บ้านและพืชในเรือนเพาะชำ พวกที่ชอบอาศัยตามซอกหินจับแมลง ตะขาบ และไส้เดือนดินกินเป็นอาหาร กิ้งกือสามารถป้องกันตัวเองจากภยันตรายต่างๆ โดยอาศัยผนังลำตัวที่เป็นเกราะแข็งหรือโดยการม้วนตัวเป็นก้อนกลม หลายชนิดมีสารพิืษลักษณะเหลวใช้ขับไล่ศัตรูโดยผลิตจากต่อมซึ่งอยู่ด้านข้างของลำตัวปล้องละ 1 คู่ สารนี้ถ้าถูกผิวหนังมนุษย์อาจทำให้เกิดอาการผื่นไหม้ได้ เพศเมียสามารถวางไข่ได้ครั้งละ 10-300 ฟอง บางชนิดวางไข่ในดิน บางชนิดวางไข่แต่ละฟองลงในถุงลักษณะคล้ายแคปซูลแล้วฝังไว้ในดินหรือตามรอยแตก บางชนิดอาจสร้างรังเผื่อวางไข่แล้วผนึกรูซ่อนไว้ใต้กองหญ้าหรือกองเศษไม้หรือฝังไว้ในดิน ระยะไข่กินเวลาหลายสัปดาห์ ตัวอ่อนที่ฟักออกจากไข่ได้ก่อนมักจะกินไข่ที่ยังไม่ฟัก ตัวอ่อนวัยแรกมีขาเพียง 3 คู่และลำตัวมี 7 ปล้อง ตัวอ่อนมีการลอกคราบหลายครั้ง แต่ละครั้งจะมีปล้องลำตัวและขาเพิ่มขึ้น จนกระทั่งกลายเป็นตัวเต็มวัยในที่สุด</span></p><div class="node-submitted">เขียนโดย Due_n เมื่อ 17 September 10 23:58</div> </div><ul class="revise">
  <li>แก้ไขครั้งที่ 1 โดย <a href="/Due_n">Due_n</a> เมื่อ 20 March 11 19:14 </li>
  <li>แก้ไขครั้งที่ 2 โดย <a href="/Due_n">Due_n</a> เมื่อ 20 March 11 19:52 </li>
</ul><div class="node-count-wrapper"><div class="node-count">อ่าน 3,759 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=756" data-layout="button_count"></div></div><script type="text/javascript">jstree_nav = jQ.parseJSON('["673","709","715","717","756"]');</script><div class="images-child">
                          <h2>ตัวอย่างสิ่งมีชีวิตภายใต้ Class: Diplopoda</h2>
                          <p class="child-help">*<u>หมายเหตุ</u> เมื่อกดที่รูปภาพ จะไปยังหน้าดัชนีนั้นๆทันที</p><div class="item-list"><ul><li class="first last"><h3>Species</h3><div class="item-list"><ul><li class="first"><div class="image-item"><div class="image-item-inner"><a href="/content/6359"><div class="species-image"><img src="http://www.siamensis.org/sites/default/files/imagecache/specie_child_thumb/s2_0_0.jpg" alt="" title=""  width="150" height="100" class=" caption" /></div></a><div class="species-name"><a href="/content/6359">Litostrophus segregatus</a></div></div></div></li>
<li><div class="image-item"><div class="image-item-inner"><a href="/content/6425"><div class="species-image"><img src="http://www.siamensis.org/sites/default/files/imagecache/specie_child_thumb/anteromorpha-festiva-siamen_0.jpg" alt="" title=""  width="150" height="100" class=" caption" /></div></a><div class="species-name"><a href="/content/6425">Antheromorpha uncinata</a></div></div></div></li>
<li><div class="image-item"><div class="image-item-inner"><a href="/content/6443"><div class="species-image"><img src="http://www.siamensis.org/sites/default/files/imagecache/specie_child_thumb/img_5532.jpg" alt="" title=""  width="150" height="100" class=" caption" /></div></a><div class="species-name"><a href="/content/6443">Desmoxytes planata</a></div></div></div></li>
<li><div class="image-item"><div class="image-item-inner"><a href="/content/6453"><div class="species-image"><img src="http://www.siamensis.org/sites/default/files/imagecache/specie_child_thumb/dsc_0504_0.jpg" alt="" title=""  width="150" height="100" class=" caption" /></div></a><div class="species-name"><a href="/content/6453">Orthomorpha horologiformis</a></div></div></div></li>
<li><div class="image-item"><div class="image-item-inner"><a href="/content/6454"><div class="species-image"><img src="http://www.siamensis.org/sites/default/files/imagecache/specie_child_thumb/untitled-77.jpg" alt="" title=""  width="150" height="100" class=" caption" /></div></a><div class="species-name"><a href="/content/6454">Orthomorpha insularis</a></div></div></div></li>
<li><div class="image-item"><div class="image-item-inner"><a href="/content/6455"><div class="species-image"><img src="http://www.siamensis.org/sites/default/files/imagecache/specie_child_thumb/dsc00701.jpg" alt="" title=""  width="150" height="100" class=" caption" /></div></a><div class="species-name"><a href="/content/6455">Orthomorpha lauta</a></div></div></div></li>
<li><div class="image-item"><div class="image-item-inner"><a href="/content/6457"><div class="species-image"><img src="http://www.siamensis.org/sites/default/files/imagecache/specie_child_thumb/p1200894.jpg" alt="" title=""  width="150" height="100" class=" caption" /></div></a><div class="species-name"><a href="/content/6457">Orthomorpha pterygota</a></div></div></div></li>
<li><div class="image-item"><div class="image-item-inner"><a href="/content/6459"><div class="species-image"><img src="http://www.siamensis.org/sites/default/files/imagecache/specie_child_thumb/07_0_0.jpg" alt="" title=""  width="150" height="100" class=" caption" /></div></a><div class="species-name"><a href="/content/6459">Orthomorpha subkarschi</a></div></div></div></li>
<li><div class="image-item"><div class="image-item-inner"><a href="/content/6461"><div class="species-image"><img src="http://www.siamensis.org/sites/default/files/imagecache/specie_child_thumb/p1620295.jpg" alt="" title=""  width="150" height="100" class=" caption" /></div></a><div class="species-name"><a href="/content/6461">Orthomorpha thalebanica</a></div></div></div></li>
<li><div class="image-item"><div class="image-item-inner"><a href="/content/7965"><div class="species-image"><img src="http://www.siamensis.org/sites/default/files/imagecache/specie_child_thumb/desmoxytes_purpurosea.jpg" alt="" title=""  width="150" height="100" class=" caption" /></div></a><div class="species-name"><a href="/content/7965">Desmoxytes purpurosea</a></div></div></div></li>
<li><div class="image-item"><div class="image-item-inner"><a href="/content/35715"><div class="species-image"><img src="http://www.siamensis.org/sites/default/files/imagecache/specie_child_thumb/spina2.jpg" alt="" title=""  width="150" height="100" class=" caption" /></div></a><div class="species-name"><a href="/content/35715">Orthomorpha subtuberculifera</a></div></div></div></li>
<li><div class="image-item"><div class="image-item-inner"><a href="/content/39928"><div class="species-image"><img src="http://www.siamensis.org/sites/default/files/imagecache/specie_child_thumb/zebra1.jpg" alt="" title=""  width="150" height="100" class=" caption" /></div></a><div class="species-name"><a href="/content/39928">Enghoffosoma zebra</a></div></div></div></li>
<li class="last"><div class="image-item"><div class="image-item-inner"><a href="/content/7554"><div class="species-image"><img src="http://www.siamensis.org/sites/default/files/imagecache/specie_child_thumb/800px-zookeys-090-013-g007.jpg" alt="" title=""  width="150" height="100" class=" caption" /></div></a><div class="species-name"><a href="/content/7554">Sinocallipus thai</a></div></div></div></li>
</ul></div></li>
</ul></div></div>