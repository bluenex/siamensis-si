  <div class="node-body">
<h2 class="node-title">Species : <em>Murdannia bracteata</em></h2><div class="node-header"></div><div>ชื่อไทย : หญ้าปักกิ่ง, หญ้าเทวดา (ทั่วไป)</div><div>&nbsp;</div><div>ชื่อวิทยาศาสตร์ : <em>Murdannia bracteata</em> (C.B.Clarke) J.K.Morton ex D.Y.Hong</div><div>&nbsp;</div><div>ชื่อพ้อง : <em>Aneilema bracteatum</em> (C.B.Clarke) Kuntze, <em>Aneilema kuntzei</em> C.B.Clarke ex Kuntze, <em>Aneilema nudiflorum</em> var. <em>bracteatum</em> C.B.Clarke</div><div>&nbsp;</div><div>วงศ์ : Commelinaceae</div><div>&nbsp;</div><div>ลักษณะ : ไม้ล้มลุก อายุหลายปี มีเหง้า ไม่มีลำต้นหลักหรือมีแต่สั้นมาก รากหนา มีเส้นผ่านศูนย์กลางได้ประมาณ 1 มม. มีขนหนาแน่น ลำต้นที่มีช่อดอกยาว 20-60 ซม. เกิดจากใบกระจุก เลื้อยเกาะ ปล้องยาวได้ประมาณ 10 ซม. มีขนสั้นนุ่ม ใบกระจุกที่โคนรูปแถบ ยาว 20-30 ซม. เกลี้ยงหรือมีขนละเอียดด้านล่าง ใบตามลำต้นเรียงเวียนสลับ รูปใบหอกหรือแกมรูปไข่ ยาว 3-12 ซม. เกลี้ยงหรือมีขนหยาบด้านล่าง กาบใบมีขนสั้นนุ่มหรือมีขนหยาบยาวตามขอบปาก ช่อดอกมี 1-5 ช่อ ก้านช่อยาว 2-3 ซม. ดอกหนาแน่นเป็นช่อกระจุก วงใบประดับคล้ายใบ แต่ขนาดเล็กกว่า ใบประดับกลม เส้นผ่านศูนย์กลาง 5-7 มม. ติดทน แห้งแล้วร่วง ก้านดอกสั้น โค้ง ยาว 2-3 มม. ในผล กลีบเลี้ยง 3 กลีบ รูปไข่ ยาวปะมาณ 4 มม. กลีบดอก 3 กลีบ สีฟ้าอมม่วง รูปไข่กลับเกือบกลม เกสรเพศผู้ 2 อัน ก้านเกสรมีขนเครา เกสรเพศผู้ที่เป็นหมัน 3-4 อัน รังไข่ 3 ช่อง แคปซูลรูปสามเหลี่ยมรีๆ กว้าง ขนาดประมาณ 4 มม. แตกเป็น 3 ช่อง มีเมล็ด 2 เมล็ด ในแต่ละช่อง ผิวสีน้ำตาลอมเหลือง มีริ้ว เป็นร่างแห</div><div>&nbsp;</div><div>การแพร่กระจาย : หญ้าปักกิ่งมีเขตการกระจายพันธุ์ในจีน ลาว และเวียดนาม ขึ้นตามดินทรายริมลำธาร ในไทยพบปลูกเป็นพืชสมุนไพรมีสรรพคุณหลายอย่าง โดยเฉพาะยับยั้งเซลล์มะเร็ง</div><div>&nbsp;</div><div>บรรณานุกรม :&nbsp;</div><div>URL 1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div class="node-submitted">เขียนโดย lepton เมื่อ 23 December 11 10:22</div> </div><ul class="revise">
</ul><div class="node-count-wrapper"><div class="node-count">อ่าน 92 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34873" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","34377","34378","34872","34873"]');</script>