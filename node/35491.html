  <div class="node-body">
<h2 class="node-title">Species : <em>Scleropages inscriptus</em></h2><div class="node-header"><meta property="og:image" content="http://siamensis.org/sites/default/files/scleropages_inscriptus_1.jpg" /> <a href="/sites/default/files/scleropages_inscriptus_1.jpg" rel="lightbox[samples][ภาพถ่ายจาก ศูนย์วิจัยและพัฒนาประมงน้ำจืดสุราษฏร์ธานี พ.ศ. 2551 (ปลาน่าจะมาจากจ.สตูล)]"><img src="http://www.siamensis.org/sites/default/files/imagecache/jstree_header/scleropages_inscriptus_1.jpg" alt="ภาพถ่ายจาก ศูนย์วิจัยและพัฒนาประมงน้ำจืดสุราษฏร์ธานี พ.ศ. 2551 (ปลาน่าจะมาจากจ.สตูล)" title="ภาพถ่ายจาก ศูนย์วิจัยและพัฒนาประมงน้ำจืดสุราษฏร์ธานี พ.ศ. 2551 (ปลาน่าจะมาจากจ.สตูล)"  class="caption imagecache imagecache-jstree_header" width="516" height="314" /></a><span>ภาพถ่ายจาก ศูนย์วิจัยและพัฒนาประมงน้ำจืดสุราษฏร์ธานี พ.ศ. 2551 (ปลาน่าจะมาจากจ.สตูล)</span></div><strong>ชื่อไทย: </strong>ปลาตะพัดลายงู, ตะพัดสีนาค<br /><strong>ชื่อสามัญ:</strong> Inscribed Asian Arowana, Myanmar Arowana, Bony<br /><strong>ชื่อวิทยาศาสตร์:</strong>&nbsp;<em>Scleropages inscriptus</em>&nbsp; Roberts, 2012<br /><strong>ขนาดเมื่อโตเต็มวัย:</strong> 90 เซนติเมตร<br /><strong>การกระจายพันธุ์:</strong>ลุ่มแม่น้ำทางภาคใต้ที่ไหลลงฝั่งทะเลอันดามัน เช่น คลองละงู จังหวัดสตูล นอกจากนั้นยังพบทางตอนใต้ของประเทศพม่า และ ตอนเหนือของประเทศมาเลเซียด้วย<br /><strong>การจำแนกชนิด: </strong>&nbsp;ลักษณะรูปร่างทั่วไปคล้ายปลาตะพัดชนิดอื่นๆในเอเชีย แต่ตามแก้มและลำตัวมีลายมาก<br /><strong>ถิ่นอาศัย:</strong>แม่น้ำขนาดเล็ก ลำธารขนาดใหญ่ ที่น้ำไหลเวียนดีและมีคุณภาพดี<br /><strong>ข้อมูลทั่วไป:&nbsp; </strong>ปลาตะพัดเป็นปลาล่าเหยื่อขนาดใหญ่ ที่อาศัยหากินในบริเวณผิวน้ำ กินสัตว์น้ำและแมลงที่ตกลงบนผิวน้ำเป็นอาหาร ต้องการแหล่งน้ำที่สงบและป่าสองฝั่งอุดมสมบูรณ์ ผสมพันธุ์ในช่วงต้นฤดูฝน ปลาเพศผู้อมไข่ขนาดใหญ่ไว้ในปากก่อนที่จะปล่อยลูกปลาออกมาเมื่อไข่แดงยุบตัวและลูกปลาสามารถว่ายน้ำและหาอาหารได้ด้วยตัวเองแล้ว<br />&nbsp;<br />สำหรับปลาตะพัดลายงู ตัวอย่างต้นแบบมาจากทางตอนใต้ของประเทศพม่า แต่พบว่าเคยมีรายงานพบในลุ่มแม่น้ำบางแห่งในเขตภาคใต้ของประเทศไทยที่ไหลลงทางฝั่งทะเลอันดามัน เช่น คลองละงู จังหวัดสตูล โดยมีหลักฐานเป็นปลาขนาดใหญ่ที่เลี้ยงอยู่ที่ศูนย์ประมงในจังหวัดสุราษฏร์ธานี ปัจจุบันเหลือน้อยมากหรืออาจจะสูญพันธุ์ไปแล้วจากประเทศไทย เนื่องจากถูกล่าเพื่อเป็นอาหารและปลาเลี้ยงสวยงาม การตัดไม้ทำลายป่า โดยเฉพาะบริเวณสองฝั่งแม่น้ำ ซึ่งทำให้ปลามีอาหารน้อยลง (เพราะจะมีสัตว์ที่อาศัยอยู่ชายน้ำ เช่น กบ เขียด แมลง น้อยลง) คุณภาพของน้ำที่แย่ลง<br />&nbsp;<br />ปลาในกลุ่มนี้เป็นปลาที่นิยมเลี้ยงเป็นปลาสวยงาม สามารถเพาะพันธุ์ได้ในที่เลี้ยงเป็นจำนวนมาก จึงมีความหวังว่าน่าจะสามารถเพาะพันธุ์ปลาตะพัดชนิดนี้เพื่อลดการจับจากธรรมชาติได้<br /><br />ข้อมูลอื่นๆดูใน <em><a href="http://www.siamensis.org/species_index#1341--Species:%20Scleropages%20formosus">Scleropages formosus</a></em><br /><br /><strong>อ้างอิง: </strong>Tyson R. Roberts. 2012.<em>Scleropages inscriptus,</em><span style="display: none;">&nbsp;</span><strong>a new fish species from the Tananthayi or Tenasserim River basin, Malay Peninsula of Myanmar (Osteoglossidae: Osteoglossiformes).&nbsp; Aqua 18</strong><strong>(2):</strong><span style="display: none;">&nbsp;</span>113-118.<div class="node-submitted">เขียนโดย นณณ์ <span class="picture-authenticated-user">Authenticated user</span> เมื่อ 20 เมษายน 2555 </div> </div><ul class="revise">
</ul><div class="node-count-wrapper"><div class="node-count">อ่าน 804 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=35491" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","35567","724","1334","1338","1339","35491"]');</script>