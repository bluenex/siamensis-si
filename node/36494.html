  <div class="node-body">
<h2 class="node-title">Species : <em>Utricularia bifida</em></h2><div class="node-header"><meta property="og:image" content="http://siamensis.org/sites/default/files/u-bifida.jpg" /> <a href="/sites/default/files/u-bifida.jpg" rel="lightbox[samples][จากเลย]"><img src="http://www.siamensis.org/sites/default/files/imagecache/jstree_header/u-bifida.jpg" alt="จากเลย" title="จากเลย"  class="caption imagecache imagecache-jstree_header" width="516" height="345" /></a><span>จากเลย</span></div><span style="font-size:14px;"><strong>ชื่อไทย</strong>: สร้อยสุวรรณา<br /><strong>ชื่อวิทยาศาสตร์</strong>:&nbsp;<em>Utricularia bifida</em> L.<br /><strong>ข้อมูลทั่วไป</strong>:&nbsp;พืชล้มลุกกินแมลงขนาดเล็ก อายุปีเดียว <strong>ราก</strong> ลักษณะเป็นเส้นยาว ที่ผิวมีปุ่มกลมขนาดเล็กจำนวนมาก&nbsp;<strong>ไหล </strong>เป็นเส้นกลมยาว แตกแขนงและทอดไปตามผิวดิน <strong>ใบ</strong> เดี่ยว เรียงสลับ รูปแถบยาว ปลายใบกลม ขอบใบเรียบ ผิวใบเกลี้ยง มีเส้นกลางใบ 1 เส้น <strong>ถุงดักแมลง</strong> เกิดที่บริเวณไหลหรือใบ รูปทรงกลม ก้านถุงสั้น ที่บริเวณปากถุงพบรยางค์ 2 อัน โค้งลงด้านล่าง <strong>ช่อดอก</strong> แบบช่อกระจะ ตั้งตรง สูง 3-20 ซม. มีใบเกล็ด ที่มีลักษณะคล้ายใบประดับ ดอกย่อยจำนวน 1-10 ดอก <strong>ใบประดับ</strong> รูปใบหอกแกมรูปไข่ ติดตรงฐาน ปลายแหลม ขอบเรียบผิวเกลี้ยง ใบประดับย่อย รูปแถบยาว ส่วนปลายแหลม ขอบเรียบ <strong>กลีบเลี้ยง</strong> 2 กลีบ สีเหลืองทอง เชื่อมติดกันตรงฐาน แฉกกลีบเลี้ยงรูปไข่ กลีบด้านบนปลายมน กลีบด้านล่างแคบกว่า ปลายหยักเป็น 2 แฉก <strong>กลีบดอก</strong> สีเหลืองทอง เชื่อมติดกันเป็นรูปปากเปิด กลีบปากด้านบนรูปขอบขนาน ปลายกลีบกลม ขอบเรียบ กลีบปากด้านล่างเกือบกลมและมีกลีบดุ้ง ปลายกลีบกลม ขอบเรียบ ฐานมีเดือยรูปกรวยแคบ ปลายแหลม <strong>เกสรเพศผู้</strong> 2 อัน ติดอยู่ที่ฐานของกลีบปากด้านบน ก้านเกสรเพศผู้แบนตั้งตรง อับเรณูมีรอยคอดตรงกลาง <strong>เกสรเพศเมีย</strong>&nbsp;1 อัน รูปไข่แบน ก้านเกสรเพศเมียสั้น ยอดเกสรเพศเมียแยกเป็น 2 ปาก ขนาดไม่เท่ากัน ปากล่างรูปครึ่งวงกลม&nbsp;ปากบนขนาดเล็กมาก ภายในมี 1 ห้อง ออวุลจำนวนมากติดที่ฐาน <strong>ผล</strong> แบบแคปซูล รูปทรงรีถึงรูปไข่ <strong>เมล็ด</strong> รูปไข่กลับ ปลายด้านหนึ่งเกือบตัดตรง ลายบนเปลือกหุ้มเมล็ดเป็นสันคลื่น &nbsp;มักพบในพื้นที่ที่มีน้ำขังหรือเปียกชื้นและมีพื้นเป็นทราย บางครั้งพบตามหินชื่้นแฉะ พบตั้งแต่ระดับความสูง 0-1,300 เมตร แต่พบมากในระดับความสูง 300-600 เมตร ส่วนมากพบออกดอกและติดผลในระหว่างเดือนสิงหาคม-มกราคม&nbsp;<br /><strong>การแพร่กระจายพันธุ์</strong>: พบตั้งแต่อินเดียไปจนถึงญี่ปุ่นและออสเตรเลีย ในประเทศไทยพบได้ทั่วทุกภาค</span>  <div id="jstree_thumb"><h3 class="title">ภาพประกอบ</h3><div class="inner"> <a href="/sites/default/files/u-bifida.jpg" class="si-image" rel="lightbox[samples][จากเลย]"><div class="si-image-inner"><img src="http://www.siamensis.org/sites/default/files/imagecache/thumb_article/u-bifida.jpg" alt="จากเลย" title="จากเลย"  class="image-item caption" width="160" height="100" /><span>จากเลย</span></div></a> <a href="/sites/default/files/u-bifida2.jpg" class="si-image" rel="lightbox[samples][จากเลย]"><div class="si-image-inner"><img src="http://www.siamensis.org/sites/default/files/imagecache/thumb_article/u-bifida2.jpg" alt="จากเลย" title="จากเลย"  class="image-item caption" width="160" height="100" /><span>จากเลย</span></div></a> <a href="/sites/default/files/u-bifida1.jpg" class="si-image" rel="lightbox[samples][จากเลย]"><div class="si-image-inner"><img src="http://www.siamensis.org/sites/default/files/imagecache/thumb_article/u-bifida1.jpg" alt="จากเลย" title="จากเลย"  class="image-item caption" width="160" height="100" /><span>จากเลย</span></div></a>
<div class="clear">&nbsp;</div>
</div><div class="clear"></div><div class="node-submitted">เขียนโดย Due_n <span class="picture-authenticated-user">Authenticated user</span> เมื่อ 20 ตุลาคม 2555 </div> </div><ul class="revise">
</ul><div class="node-count-wrapper"><div class="node-count">อ่าน 73 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=36494" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","2609","36277","36278","36279","36494"]');</script>