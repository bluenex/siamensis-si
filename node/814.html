  <div class="node-body">
<h2 class="node-title">Order: Opiliones</h2><div class="node-header"><meta property="og:image" content="http://siamensis.org/sites/default/files/species-index-3.jpg" /> <a href="/sites/default/files/species-index-3.jpg" rel="lightbox[samples][]"><img src="http://www.siamensis.org/sites/default/files/imagecache/jstree_header/species-index-3.jpg" alt="" title=""  class="caption imagecache imagecache-jstree_header" width="510" height="340" /></a><span></span></div><p><span style="color: rgb(255, 140, 0);"><span style="font-size: 18px;"><strong>Opiliones</strong> </span></span>(formerly Phalangida) (แมงโหย่ง)</p><p>แมงโหย่งมีลักษณะเด่นที่ขาที่ยาวมากเมื่อเทียบกับขนาดตัว (แต่บางชนิดก็ขาสั้น) แม้มันจะดูคล้ายแมงมุม แต่เราก็สามารถสังเกตได้จากการที่ส่วน cephalothorax กับ abdomen จะต่อกันตลอดแนวจนดูเหมือนมันเป็นก้อนเดียวกัน&nbsp;และมีตาหนึ่งคู่บนหลัง ดูน่ารัก โดยมักขนาดตัวโดยทั่วไปไม่เกิน 7 มม.</p><p>พวกมันไม่มีทั้งต่อมพิษและต่อมเส้นใย อวัยวะที่ใช้กินเรียกว่า stomotheca ซึ่งแตกต่างจากแมงชนิดอื่น เพราะไม่จำกัดอยู่กับของเหลว แต่สามารถกินเป็นชิ้นก็ได้ แมงโหย่งมีต่อมสร้างกลิ่น (ozopores) ที่สามารถใช้ในการไล่แมลงได้ ขาที่หลุดออกของแมงโหย่งสามารถขยับได้ (แบบหางจิ้งจก) ซึ่งทำให้ผู้ล่าหันไปสนใจได้ ขณะที่มันหนี</p><p>แมงโหย่งหากินกลางคืน อาหารของแมงโหย่งคือ แมลงเล็กๆ ส่วนประกอบของพืช รา กินซาก หรือแม้อุจจาระสัตว์ (omnivorous) ซึ่งถือว่าแปลกกว่าแมงอันดับอื่นๆ ซึ่งมักกินเนื้อ ตาของมันไม่ดีพอจะสร้างภาพขึ้นมา แต่รับผัสโดยใช้ขาคู่ที่สองแทนหนวด การผสมพันธุ์ของแมงโหย่งเป็นลักษณะการจับคู่ตัวผู้ตัวเมีย มีลักษณะการจับคู่ที่หลากหลายตามแต่ชนิด โดยมีวงจรชีวิตหนึ่งปี</p><p>บางชนิดอาศัยรวมกันเป็นกลุ่ม เพื่อลดผลกระทบจากการเปลี่ยนแปลงของอากาศ รวมถึงป้องกันตัวจากผู้ล่าโดยอาศัยกลิ่นที่สร้างขึ้นมาจากพวกมันหลายๆตัว</p><p>ถิ่นที่อยู่อาศัยของแมงโหย่งมีหลายรูปแบบ ทั้งในป่า และ ถ้ำ ซึ่งบางชนิดเป็นพันธุ์เฉพาะถิ่น&nbsp; แมงโหย่งหลายชนิดอยู่ในสถานะถูกคุกคามและเสี่ยงต่อการสูญพันธุ์ (บราซิล อาร์เจนตินา สเปน อเมริกา) โดยเกิดจากการทำลายถิ่นที่อยู่อาศัยโดยมนุษย์ เช่น การทำลายพื้นที่ป่า และ การปรับสภาพถ้ำเพื่อการท่องเที่ยว&nbsp; ... อย่างไรก็ตามแมงโหย่งเป็นแมงที่ได้รับการศึกษาน้อยมาก ... ในไทยเรามีการศึกษาเกี่ยวกับแมงโหย่งบ้างไหมนะ</p><p><span style="font-size: 12px;">การจำแนกตาม key*</span></p><ul><li><span style="font-size: 12px;">Abdomen distinctly segmented externally</span></li><li><span style="font-size: 12px;">Abdomen not so structured and without sting</span></li><li><span style="font-size: 12px;">Cephalothorax without the cucullus</span></li><li><span style="font-size: 12px;">Abdomen without caudal appendage</span></li><li><span style="font-size: 12px;">Carapace of one piece covering the entire cephalothorax. Racquet organs absent.</span></li><li><span style="font-size: 12px;">Abdomen broadly joined to the cephalothorax. Leg I similar to the others.</span></li><li><span style="font-size: 12px;">Pedipalps not chelate.</span></li></ul><p><span style="font-size: 12px;">ไล่เป็นภาษาไทยได้ว่า</span></p><ul><li><span style="font-size: 12px;">ดูจากภายนอก abdomen จะแบ่งเป็นปล้อง</span></li><li><span style="font-size: 12px;">abdomen ไม่เป็นโครงเกราะชัดเจนนัก และไม่มีเหล็กไน</span></li><li><span style="font-size: 12px;">cephalothorax ไม่มี cucullus (อวัยวะคล้ายหมวกฮูด ในอันดับ Ricinulida)</span></li><li><span style="font-size: 12px;">abdomen ไม่มีรยางค์คล้ายหาง</span></li><li><span style="font-size: 12px;">carapace เป็นชิ้นเดียวปิด cephalothorax ไว้ทั้งหมด&nbsp; และ ไม่มี racquet organs</span></li><li><span style="font-size: 12px;">abdomen ต่อกับ cephalothorax เต็มความกว้าง ขาคู่แรกคล้ายกับคู่อื่นๆ</span></li><li><span style="font-size: 12px;">pedipalps ไม่มีลักษณะแบบก้าม</span></li></ul><p><span style="font-size: 12px;">* Kaston, B.J. How to know spiders (3rd ed.). The picture key nature series. Wm. C. Brown Company Publishers. 1972</span></p><div class="node-submitted">เขียนโดย GreenEyes <span class="picture-authenticated-user">Authenticated user</span> เมื่อ 20 กันยายน 2553 </div> </div><ul class="revise">
  <li>แก้ไขครั้งที่ 1 โดย <a href="/%E0%B8%81%E0%B8%A7%E0%B8%B4%E0%B8%A7%E0%B8%B1%E0%B8%8F">กวิวัฏ</a> เมื่อ 22 September 10 10:33 </li>
</ul><div class="node-count-wrapper"><div class="node-count">อ่าน 1,603 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=814" data-layout="button_count"></div></div><script type="text/javascript">jstree_nav = jQ.parseJSON('["673","709","715","717","719","814"]');</script>