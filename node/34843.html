  <div class="node-body">
<h2 class="node-title">Species : <em>Coelogyne xyrekes</em></h2><div class="node-header"></div><div><strong>ชื่อไทย : </strong>เอื้องผาหมอก</div><div>&nbsp;</div><div><strong>ชื่อวิทยาศาสตร์ : </strong><em>Coelogyne xyrekes </em>Ridl.</div><div>&nbsp;</div><div><strong>ชื่อพ้อง : </strong><em>Coelogyne xanthoglossa</em> Ridl.</div><div>&nbsp;</div><div><strong>วงศ์ :</strong> Orchidaceae</div><div>&nbsp;</div><div><strong>ลักษณะ :</strong> กล้วยไม้อิงอาศัย ลำลูกกล้วยรูปทรงรี เป็นเหลี่ยม ยาว 4.5-5 ซม. แต่ละลำมี 1 ใบ แผ่นใบรูปรีหรือรูปขอบขนานแกมรูปไข่กลับ ยาว 20-35 ซม. เส้นใบชัดเจน 3-5 เส้น ก้านใบยาว 2-9 ซม. ดอกออกเป็นช่อ ก้านช่อดอกยาว 7-15 ซม. มี 2-4 ดอกในแต่ละช่อ แกนช่อยาวประมาณ 2-5 ซม. ใบประดับยาว 5-5.5 ซม. กลีบเลี้ยงสีขาว กลีบหน้า (dorsal sepal) รูปไข่แกมรูปขอบขนาน ยาว 4-5.5 ซม. กลีบข้าง (lateral sepals) รูปไข่กลับแกมรูปใบหอก ยาว 4-6 ซม. กลีบดอกสีชมพูอ่อนอมน้ำตาล รูปแถบ ยาว 4-5.5 ซม. กลีบปาก (lip) สีเข้มกว่า ยาว 3-3.5 ซม. แยกเป็น 3 กลีบ 2 กลีบข้างเป็นคลื่นและเป็นสัน ปลายกลม กลีบกลางรูปไข่หรือเกือบกลม ยาวประมาณ 1.2-1.5 ซม. รวมก้านกลีบสั้นๆ ขอบกลีบเป็นคลื่นและเป็นสัน มีแถบตุ่มและเป็นแนวสันตั้งแต่โคนกลีบเกือบจรดปลายกลีบ ปลายกลีบมีปุ่มเล็กๆ แผ่คล้ายรูปจาน เส้าเกสรสีเหลืองซีด ยาว 2.5-4 ซม. ปลายเป็นตะขอมีปีก ปลายตัด (หมายเหตุ &nbsp;ชื่อชนิดมาจากภาษากรีก แปลว่าเรียบ แสดงถึงลักษณะแนวสันบนกลีบดอกที่เรียบ ซึ่งต่างจากชนิดอื่นๆ ที่เป็นขน)</div><div>&nbsp;</div><div><strong>การแพร่กระจาย :</strong> เอื้องผาหมอกมีเขตกระจายพันธุ์แคบๆ พบเฉพาะในคาบสมุทรมลายู สุมาตรา และภาคใต้ของไทยแถบจังหวัดพังงา กระบี่ สตูล และตรัง ขึ้นตามคบไม้ในป่าดิบเขา ระดับความสูง 700-1,900 เมตร</div><div>&nbsp;</div><div><strong>บรรณานุกรม :&nbsp;</strong></div><div>URL 1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div>&nbsp;</div><div class="node-submitted">เขียนโดย lepton เมื่อ 20 December 11 19:20</div> </div><ul class="revise">
</ul><div class="node-count-wrapper"><div class="node-count">อ่าน 149 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34843" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","7797","7798","34842","34843"]');</script>