  <div class="node-body">
<h2 class="node-title">Species : <em>Dixonius kaweesaki</em></h2><div class="node-header"><meta property="og:image" content="http://siamensis.org/sites/default/files/0-015.jpg" /> <a href="/sites/default/files/0-015.jpg" rel="lightbox[samples][จิ้งจกดินสามร้อยยอด]"><img src="http://www.siamensis.org/sites/default/files/imagecache/jstree_header/0-015.jpg" alt="จิ้งจกดินสามร้อยยอด" title="จิ้งจกดินสามร้อยยอด"  class="caption imagecache imagecache-jstree_header" width="516" height="302" /></a><span>จิ้งจกดินสามร้อยยอด</span></div><strong>ชื่อไทย:</strong> จิ้งจกดินสามร้อยยอด<br /><strong>ชื่อสามัญ:</strong> Sam Roi Yot Leaf-toed Gecko<br />ชื่อวิทยาศาสตร์: <em>Dixonius kaweesaki</em> Sumontha, Chomngam, Phanamphon, Pawangkhanany, Viriyapanon, Thanaprayotsak &amp; Pauwels, 2017<br /><strong>ขนาดเมื่อโตเต็มวัย:</strong>&nbsp; 31.3 - 41.6 mm<br /><strong>การกระจายพันธุ์:</strong> พบเฉพาะจังหวัดประจวบคีรีขันธ์<br /><strong>สถานภาพ:</strong> เป็นสัตว์สัตว์เฉพาะถิ่นของไทย ปัจจุบันพบบริเวณ อ.กุยบุรี<br /><strong>การจำแนกชนิด:&nbsp;</strong> เป็นกลุ่มจิ้งจกดินเขาหินปูน ลำตัวค่อนข้างเรียวสีเทา มีแถบสีดำคาดจากหลังรูจมูกผ่านตา และขึ้นไปที่หลังจนถึงส่วนโคนหาง ซึ่งแถบดังกล่าวจะค่อยๆจางลงทางส่วนท้ายของแถบ และจางลงมาทางข้างลำตัว แนวกลางหลังเป็นแถบสีขาว หรือเหลือง หางสีส้มและค่อยๆจางลงเป็นสีขาวที่ส่วนปลายหาง<br /><strong>ถิ่นอาศัย:</strong> เขาหินปูน<br /><strong>ข้อมูลทั่วไป:</strong> ชุดตัวอย่างต้นแบบเก็บโดยคุณกวีศักดิ์ กีรติเกียรติ์ ผู้ชื่นชอบและศึกษาพรรณไม้เขาหินปูน จากนั้นจึงได้ติดตามข้อมูลจิ้งจกดินชนิดนี้ในธรรมชาติ พบว่าจิ้งจกดินสามร้อยยอดอาศัยในพื้นที่แคบๆบนเขาหินปูน โดยมีจิ้งจกดินสยามอาศัยตามพื้นดินในบริเวณเดียวกัน นอกจากนี้ยังอาศัยร่วมกับตุ๊กกายสามร้อยยอด (<em>Cyrtodactylus samroiyot</em>) จิ้งจกนิ้วยาวสามร้อยยอด (<em>Cnemaspis lineogularis</em>) จิ้งจกหินลายกระ (<em>Gehyra fehlmanni</em>)จิ้งจกหินสีจาง (<em>G. mutilata</em>) ตุ๊กแกบ้าน (<em>Gekko gecko</em>) เป็นต้น<br />บรรยายลักษณะทางอนุกรมวิธาน และตีพิมพ์ในวารสาร Zootaxa เมื่อวันที่ 30 มีนาคมพ.ศ. 2560 (ค.ศ. 2017) ชื่อวิทยาศาสตร์ มาจากชื่อผู้เก็บชุดตัวอย่างต้นแบบ จนนำมาสู่การเผยแพร่จิ้งจกดินชนิดที่สวยงามที่สุดชนิดนี้<br /><br /><strong>เอกสารอ้างอิง:</strong><br /><strong>Sumontha, M., Chomngam, N., Phanamphon, A., Pawangkhanant, P., Viriyapanon, C., Thanaprayotsak, W. &amp; Pauwels, O.S.G. . 2017. </strong>A new limestone-dwelling leaf-toed gecko (Gekkonidae: Dixonius) from Khao Sam Roi Yot massif, peninsular Thailand. Zootaxa 4247 (5): 556&ndash;568<div class="node-submitted">เขียนโดย knotsnake <span class="picture-authenticated-user">Authenticated user</span> เมื่อ 31 มีนาคม 2560 </div> </div><ul class="revise">
</ul><div class="node-count-wrapper"><div class="node-count">อ่าน 532 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=40941" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2295","2912","2913","2921","40941"]');</script>