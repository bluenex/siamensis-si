  <div class="node-body">
<h2 class="node-title">Species : <em>Cyrtodactylus sanook</em></h2><div class="node-header"><meta property="og:image" content="http://siamensis.org/sites/default/files/0-img_0118.jpg" /> <a href="/sites/default/files/0-img_0118.jpg" rel="lightbox[samples][ตุ๊กกายสนุกวัยรุ่นเกาะอยู่บนหินปูน]"><img src="http://www.siamensis.org/sites/default/files/imagecache/jstree_header/0-img_0118.jpg" alt="ตุ๊กกายสนุกวัยรุ่นเกาะอยู่บนหินปูน" title="ตุ๊กกายสนุกวัยรุ่นเกาะอยู่บนหินปูน"  class="caption imagecache imagecache-jstree_header" width="516" height="351" /></a><span>ตุ๊กกายสนุกวัยรุ่นเกาะอยู่บนหินปูน</span></div><strong>ชื่อไทย:</strong> ตุ๊กกายสนุก<br /><strong>ชื่อสามัญ:</strong> Sanook Bent-toed Gecko<br /><strong>ชื่อวิทยาศาสตร์:</strong> <em>Cyrtodactylus sanook</em> Pauwels, Sumontha,&nbsp;Latinne &amp; Grismer, 2013<br /><strong>ขนาดเมื่อโตเต็มวัย:</strong>&nbsp; ๗๙.๕ มม.<br /><strong>การกระจายพันธุ์:</strong> พบเฉพาะเขตอำเภอเมือง จังหวัดชุมพร<br /><strong>การจำแนกชนิด:</strong> ปลายหัวค่อนข้างแบนและแหลม ลำตัวเรียวยาว รยางค์และหางเรียวยาวมาก&nbsp; หัวสีน้ำตาลอ่อนตัดขอบด้วยเส้นสีเหลืองที่มีขอบสีน้ำตาลเข้มบริเวณท้ายทอย&nbsp; บนหัวประด้วยลายสีน้ำตาลเข้มไม่มีรูปร่างที่แน่นอน มีแถบสีน้ำตาลเข้มคาดจากจมูกคาดผ่านตาทั้งสองข้างแล้วบรรจบกันที่ส่วนท้ายทอย และมีลายสีเข้มที่เริ่มจากช่วงคอแล้วโค้งมาบรรจบกันที่ส่วนหลังเลยจากส่วนไหล่ ลำตัวส่วนหลังเป็นลายสลับระหว่างสีน้ำตาลกับเหลืองที่มีความกว้างใกล้เคียงกันโดยมีสีน้ำตาลเข้มที่รอยต่อระหว่างแถบสี โดยมีแถบสีน้ำตาล ๖ &ndash; ๗ แถบ ซึ่งแถบเหล่านี้มักไม่เป็นระเบียบ หรืออาจเชื่อมติดกับแถบอื่น &nbsp;ด้านข้างลำตัวเป็นจุดสีเหลืองในแนวเดียวกับลายบนหลังจนถึงขอบแขนและขามีลายจุดสีเหลืองประทั้งแขน และขาชัดเจน&nbsp; หางเป็นลายปล้องกว้างสลับสีน้ำตาลเข้มและน้ำตาลอ่อนจนถึงปลายหางและไม่มีตุ่มหนาม&nbsp; ลักษณะอีกประการที่ใช้ช่วยจำแนกคือ มีแถวเกล็ดขนาดใหญ่ใต้โคนขาหลังเชื่อมต่อกันทั้งสองข้างที่บริเวณเกล็ดก่อนทวารร่วม โดยเกล็ดแต่ละชิ้นมีขนาดใกล้เคียงกัน ตัวผู้มีรูบนเกล็ดก่อนทวารร่วม ๓ &ndash; ๔ รู ตัวเมียไม่มีรูดังกล่าว ลักษณะโดยรวมของตุ๊กกายสนุกใกล้เคียงกับตุ๊กกายชนิด <em>C. thirakhupti</em>&nbsp; ต่างกันโดยเกล็ดชุดดังกล่าวจะมีขนาดใหญ่ที่ชุดเกล็ดก่อนทวารร่วมส่วนกลาง แล้วลดขนาดลงเป็นลำดับจนเกือบถึงเข่า และไม่มีรูบนเกล็ดก่อนทวารร่วม และเกล็ดชิ้นใหญ่ใต้ขาทั้งสองเพศ<br /><strong>ถิ่นอาศัย:</strong> บริเวณเขาหินปูน และบนต้นไม้<br /><strong>ข้อมูลทั่วไป:</strong>&nbsp;วางไข่ตามซอกหินเช่นเดียวกับกลุ่มตุ๊กกายถ้ำชนิดอื่น ลูกตุ๊กกายยังไม่เต็มวัยมีลักษณะสีและลายเป็นเหมือนตัวเต็มวัยแต่สีจะสดกว่า หางเป็นปล้องสลับดำ-ขาวชัดเจนจนสุดปลายหาง เป็นสัตว์ถิ่นเดียวของประเทศไทย&nbsp; พบน้อยในถิ่นกระจายพันธุ์ที่จำกัด&nbsp; ปัจจุบันพบเพียงบริเวณเขาหินปูนเพียงชุดเดียวในเขต จ.ชุมพร ยังไม่อยู่ในบัญชีรายชื่อสัตว์คุ้มครองของประเทศไทย ควรมีการบรรจุชื่อตุ๊กกายชนิดนี้ลงในบัญชีสัตว์คุ้มครอง เนื่องจากมีการกระจายพันธุ์ที่แคบนอกพื้นที่คุ้มครอง และมีการคุกคามโดยสัตว์เลี้ยง เช่น สุนัข และแมวที่นำเข้าพื้นที่ สามารถปรับตัวอาศัยในพื้นที่เกษตรกรรมที่มีการใช้สารเคมีเล็กน้อยได้ ถิ่นอาศัยส่วนใหญ่อยู่ในเขตศาสนสถานและพื้นที่เกษตรกรรม<br /><br /><strong>เอกสารอ้างอิง:<br />Pauwels, O.S.G., Sumontha, M., Latinne, A. &amp; Grismer, L.L. 2013.</strong> <em>Cyrtodactylus sanook </em>(Squamata: Gekkonidae)&#39; a new cave-dwelling gecko from Chumphon Province, southern /thailand. Zootaxa 3635 (3): 275-285.  <div id="jstree_thumb"><h3 class="title">ภาพประกอบ</h3><div class="inner"> <a href="/sites/default/files/0-img_0118.jpg" class="si-image" rel="lightbox[samples][ตุ๊กกายสนุกวัยรุ่นเกาะอยู่บนหินปูน]"><div class="si-image-inner"><img src="http://www.siamensis.org/sites/default/files/imagecache/thumb_article/0-img_0118.jpg" alt="ตุ๊กกายสนุกวัยรุ่นเกาะอยู่บนหินปูน" title="ตุ๊กกายสนุกวัยรุ่นเกาะอยู่บนหินปูน"  class="image-item caption" width="160" height="100" /><span>ตุ๊กกายสนุกวัยรุ่นเกาะอยู่บนหินปูน</span></div></a> <a href="/sites/default/files/0-img_0119.jpg" class="si-image" rel="lightbox[samples][ตุ๊กกายสนุกตัวผู้เต็มวัยเกาะบนต้นไม้]"><div class="si-image-inner"><img src="http://www.siamensis.org/sites/default/files/imagecache/thumb_article/0-img_0119.jpg" alt="ตุ๊กกายสนุกตัวผู้เต็มวัยเกาะบนต้นไม้" title="ตุ๊กกายสนุกตัวผู้เต็มวัยเกาะบนต้นไม้"  class="image-item caption" width="160" height="100" /><span>ตุ๊กกายสนุกตัวผู้เต็มวัยเกาะบนต้นไม้</span></div></a> <a href="/sites/default/files/cyrtodactylus_chumphon_latinne_2-1.jpg" class="si-image" rel="lightbox[samples][ภาพนี้ ทำให้เกิดการตามหา]"><div class="si-image-inner"><img src="http://www.siamensis.org/sites/default/files/imagecache/thumb_article/cyrtodactylus_chumphon_latinne_2-1.jpg" alt="ภาพนี้ ทำให้เกิดการตามหา" title="ภาพนี้ ทำให้เกิดการตามหา"  class="image-item caption" width="160" height="100" /><span>ภาพนี้ ทำให้เกิดการตามหา</span></div></a>
<div class="clear">&nbsp;</div>
</div><div class="clear"></div><div class="node-submitted">เขียนโดย knotsnake <span class="picture-authenticated-user">Authenticated user</span> เมื่อ 11 เมษายน 2556 </div> </div><ul class="revise">
  <li>แก้ไขครั้งที่ 1 โดย <a href="/knotsnake">knotsnake</a> เมื่อ 14 April 13 00:33 </li>
  <li>แก้ไขครั้งที่ 2 โดย <a href="/knotsnake">knotsnake</a> เมื่อ 14 April 13 18:11 </li>
</ul><div class="node-count-wrapper"><div class="node-count">อ่าน 983 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=37189" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2295","2912","2913","2920","37189"]');</script>