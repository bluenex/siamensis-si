  <div class="node-body">
<h2 class="node-title">Species : <em>Homalopsis buccata</em></h2><div class="node-header"><meta property="og:image" content="http://siamensis.org/sites/default/files/0-dscf4061.jpg" /> <a href="/sites/default/files/0-dscf4061.jpg" rel="lightbox[samples][งูหัวกะโหลก จาก จ.ตรัง]"><img src="http://www.siamensis.org/sites/default/files/imagecache/jstree_header/0-dscf4061.jpg" alt="งูหัวกะโหลก จาก จ.ตรัง" title="งูหัวกะโหลก จาก จ.ตรัง"  class="caption imagecache imagecache-jstree_header" width="516" height="304" /></a><span>งูหัวกะโหลก จาก จ.ตรัง</span></div><strong>ชื่อไทย:</strong> งูหัวกะโหลก งูเหลือมอ้อ<br /><strong>ชื่อสามัญ: </strong>Puff-faced Water Snake<br /><strong jquery1290047635667="197">ชื่อวิทยาศาสตร์: </strong><em>Homalopsis buccata</em> (Linnaeus, 1758)<br /><strong jquery1290047635667="199">ขนาดเมื่อโตเต็มวัย: </strong>&nbsp;<br jquery1290047635667="200" /><strong jquery1290047635667="201">การกระจายพันธุ์: </strong>พบภาคใต้ตอนล่างของประเทศไทย โดยมีตัวอย่างที่ยืนยันชนิดจากไทยได้เป็นตัวอย่างจากจังหวัดปัตตานี แต่จากการตรวจสอบตัวอย่างเพิ่มเติมพบเพิ่มเติมที่ จ.ตรัง และสตูล<br /><strong jquery1290047635667="203">การจำแนกชนิด:</strong><strong jquery1290047635667="203"> </strong>รูจมูกอยู่ด้านบนของหัว ลายสีน้ำตาลอ่อนที่โดดเด่นบนหัวแลคล้ายหัวกะโหลก ก็เลยได้เป็นที่มาของชื่อไทยๆนั่นเอง แต่ในขณะที่ฝรั่งมองดูคล้ายกับว่ามันใส่หน้ากาก ก็เลยได้ชื่อว่างูหน้ากากในภาษาอังกฤษ แต่ก็ยังมีบางคนรู้จักงูหัวกะโหลกในเชิงนิเวศ ซึ่งมักพบตามแหล่งน้ำตื้นๆในแถบภาคกลางที่อุดมด้วยต้นอ้อ ประกอบกับลายตามตัวที่ดูคล้ายกลุ่มงูเหลือมหลาม ก็เลยมีชื่อว่างูเหลือมอ้ออีกชื่อหนึ่ง มีเกล็ดหลังบริเวณกลางตัว ๓๓-๔๐ แถว เกล็ดท้องไม่มากกว่า ๑๖๖ ชิ้น เกล็ดก่อนกระหม่อม (prefrontal)&nbsp;๒ ชิ้น เกล็ดใต้ตา (subocular) ๑ ชิ้น และเกล็ดหลังตา (postocular)&nbsp;๑ ชิ้น มีจุดยาวสีดำที่เกล็ดริมฝีปากล่างชิ้นที่ ๗-๘ ซึ่งมองเห็นได้จากด้านข้าง<br /><strong jquery1290047635667="205">ถิ่นอาศัย: </strong>อาศัยตามแหล่งน้ำที่ไม่ลึกมากนัก<br jquery1290047635667="206" /><strong jquery1290047635667="207">ข้อมูลทั่วไป: </strong>งูหัวกะโหลก<span face=""> เป็นสัตว์ชนิดแรกๆที่ถูกบันทึกว่ามีงูหัวกะโหลกบนโลก คือตั้งแต่ปี ค.ศ.๑๗๕๘&nbsp;</span>&nbsp;โดยคาดว่ามีตัวอย่างต้นแบบจากหมู่เกาะอินโดนีเซีย แต่เนื่องจากตัวอย่างต้นแบบสูญหายจึงมีการตั้งตัวอย่างต้นแบบใหม่ (neotype) ซึ่งมาจากประเทศสิงคโปร์ ซึ่งเป็นส่วนหนึ่งของหมู่เกาะอินโดนีเซีย <span face="">งูหัวกะโหลกจัดเป็นงูน้ำ พิจารณาจากตำแหน่งรูจมูกอยู่ด้านบนของหัวเพื่อความสะดวกในการยื่นจมูกจากใต้น้ำขึ้นมาหายใจนั่นเอง แต่ในทางวิชาการมักจัดเป็นงูกึ่งน้ำเพราะว่าเกล็ดที่ท้องยังพัฒนาดี สามารถเลื้อยบนบกได้อย่างคล่องแคล่วนั่นเอง ในช่วงชีวิตส่วนใหญ่ของมันมักอยู่ในน้ำ แม้กระทั่งตอนออกลูก&nbsp; ลูกงูแรกเกิดมีลายเหมือนตัวเต็มวัย แต่จะมีความต่างของสีมากกว่าโดยส่วนที่เป็นสีอ่อนในงูแรกเกิดมักเป็นสีชมพู เมื่อโตขึ้นสีจะเข้มขึ้นจนเป็นสีน้ำตาลเข้ม ในงูขนาดใหญ่ ลายของงูลดความชัดเจนลง เนื่องจากระดับความเข้มของลายจะใกล้เคียงกันมาก&nbsp; งูหัวกะโหลกในเขตภาคกลางขึ้นไปมักพบอาศัยตามแหล่งน้ำนิ่ง พรุ หรือชายฝั่งแม่น้ำที่น้ำไม่เชี่ยวนัก อาหารหลักได้แก่ ปลา กบ เขียด อาศัยการซ่อนใต้ผิวดินหรือซอกหินเพื่อรอเหยื่อเข้ามาในระยะไกลนักแล้วจึงฉกกัดทันที หรืออาจเคลื่อนตัวไปหาเหยื่อช้าๆจนถึงระยะประชิดแล้วฉกจับเหยื่อ&nbsp; โดยรวมแล้วงูหัวกะโหลกจัดว่าเป็นงูที่ไม่ดุ แต่อาจมีการฉกบ้างในระยะแรกที่เผชิญหน้าแบบไม่มีที่ไป หรืองูจนตรอก แต่ถ้าเราสัมผัสอย่างอ่อนโยนแล้ว งูจะไม่ทำอันตรายแต่อย่างใด แม้ว่างูหัวกะโหลกจัดเป็นงูพิษ แต่ความรุนแรงของมันไม่เพียงพอที่จะทำอันตรายใดๆต่อมนุษย์เลย แต่สิ่งที่พึงระวังคือการติดเชื้อหลังถูกกัด ซึ่งอาจก่อผลกระทบที่ร้ายแรงได้ แม้โอกาสเกิดน้อยมากก็ตาม</span><br /><br /><span _fck_bookmark="1" style="display: none">&nbsp;</span><strong jquery1290047635667="207"><strong><a href="http://siamensis.org/article/3503">http://siamensis.org/article/3503</a></strong></strong>  <div id="jstree_thumb"><h3 class="title">ภาพประกอบ</h3><div class="inner"> <a href="/sites/default/files/0-dscf4061.jpg" class="si-image" rel="lightbox[samples][งูหัวกะโหลก จาก จ.ตรัง]"><div class="si-image-inner"><img src="http://www.siamensis.org/sites/default/files/imagecache/thumb_article/0-dscf4061.jpg" alt="งูหัวกะโหลก จาก จ.ตรัง" title="งูหัวกะโหลก จาก จ.ตรัง"  class="image-item caption" width="160" height="100" /><span>งูหัวกะโหลก จาก จ.ตรัง</span></div></a> <a href="/sites/default/files/0-img_9624.jpg" class="si-image" rel="lightbox[samples][หัวด้านข้างของงูหัวกะโหลก จาก จ.ตรัง]"><div class="si-image-inner"><img src="http://www.siamensis.org/sites/default/files/imagecache/thumb_article/0-img_9624.jpg" alt="หัวด้านข้างของงูหัวกะโหลก จาก จ.ตรัง" title="หัวด้านข้างของงูหัวกะโหลก จาก จ.ตรัง"  class="image-item caption" width="160" height="100" /><span>หัวด้านข้างของงูหัวกะโหลก จาก จ.ตรัง</span></div></a></div><div class="clear"></div><div class="node-submitted">เขียนโดย knotsnake <span class="picture-authenticated-user">Authenticated user</span> เมื่อ 17 พฤศจิกายน 2553 </div> </div><ul class="revise">
  <li>แก้ไขครั้งที่ 1 โดย <a href="/knotsnake">knotsnake</a> เมื่อ 18 November 10 10:29 </li>
  <li>แก้ไขครั้งที่ 2 โดย <a href="/knotsnake">knotsnake</a> เมื่อ 21 November 10 01:31 </li>
  <li>แก้ไขครั้งที่ 3 โดย <a href="/knotsnake">knotsnake</a> เมื่อ 24 November 10 11:36 </li>
  <li>แก้ไขครั้งที่ 4 โดย <a href="/knotsnake">knotsnake</a> เมื่อ 24 November 10 11:40 </li>
  <li>แก้ไขครั้งที่ 5 โดย <a href="/knotsnake">knotsnake</a> เมื่อ 28 February 12 16:18 </li>
  <li>แก้ไขครั้งที่ 6 โดย <a href="/knotsnake">knotsnake</a> เมื่อ 12 October 17 00:53 </li>
  <li>แก้ไขครั้งที่ 7 โดย <a href="/knotsnake">knotsnake</a> เมื่อ  1 February 18 14:24 </li>
</ul><div class="node-count-wrapper"><div class="node-count">อ่าน 2,222 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=3304" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2607","2737","2751","3303","3304"]');</script>