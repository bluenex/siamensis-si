  <div class="node-body">
<h2 class="node-title">Species : <em>Calanthe cardioglossa</em></h2><div class="node-header"></div><div><strong>ชื่อไทย : </strong>เอื้องน้ำต้น (เชียงใหม่), เฒ่านั่งฮุ่ง (เชียงใหม่), เอื้องเลี่ยม (ภาคเหนือ)</div><div>&nbsp;</div><div><strong>ชื่อวิทยาศาสตร์ :</strong> <em>Calanthe cardioglossa</em> Schltr.</div><div>&nbsp;</div><div><strong>ชื่อพ้อง :</strong> <em>Calanthe cardiochila</em> Kraenzl., <em>Calanthe hosseusiana</em> Kraenzl.</div><div>&nbsp;</div><div><strong>วงศ์ :</strong> Orchidaceae</div><div>&nbsp;</div><div><strong>ลักษณะ :</strong> กล้วยไม้ดิน แตกกอ ลำลูกกล้วยทรงรี ปลายคอดดูคล้ายน้ำเต้า ยาว 3-5 ซม. รากหนาแน่น ใบรูปรี รูปขอบขนาน หรือรูปใบหอก ยาว 15-35 ซม. ปลายใบแหลมยาว โคนใบเรียวแคบคล้ายก้านใบ ยาว 5-7 ซม. มีกาบ เส้นแขนงใบหลักมี 5-7 เส้น ช่อดอกแบบช่อกระจะ ก้านช่อดอกออกที่โคนลำลูกกล้วย ยาว 15-30 ซม. แกนช่อยาว 10-20 ซม. หรือมากกว่าเล็กน้อย มีขนสั้นนุ่มหนาแน่น ใบประดับติดทน รูปขอบขนานหรือรูปใบหอก ยาว 1-2.5 ซม. ช่วงล่างช่อดอกยาวกว่าช่วงปลายช่อ ก้านดอกยาว 2-3 ซม. จรดรังไข่ที่ยาว 1.5-2 ซม. มีขนหนาแน่น ดอกสีชมพู หรืออมเหลือง พบน้อยที่มีสีขาว เปลี่ยนเป็นสีเข้มก่อนร่วง มีขนสั้นนุ่มด้านนอก กลีบเลี้ยงแยกกัน รูปขอบขนาน ยาว 1-1.3 ซม. ปลายแหลม กลีบดอกกลีบปีกคล้ายกลีบเลี้ยง ยาวเท่าๆ กัน แคบกว่าเล็กน้อย กลีบปากโคนติดกลีบปีก ห่อกว้าง หุ้มเส้าเกสร ตั้งขึ้น ปลายบานออก ยาวเท่าๆ กลีบเลี้ยง แยกเป็น 3 แฉก แฉกด้านข้างกว้าง ห่อเข้า แฉกกลางรูปขอบขนาน ปลายมน ด้านในมีแต้มจุดหนาแน่น โคนกลีบด้านในมีแนวยาวเป็นสัน โคนมีเดือยเรียวยาว ยาว 1-2 ซม.</div><div>&nbsp;</div><div><strong>การแพร่กระจาย : </strong>เอื้องน้ำต้นมีเขตการกระจายพันธุ์กว้าง พบในพม่าและภูมิภาคอินโดจีน ในไทยพบทุกภาค พบมากทางภาคเหนือ ภาคใต้พบจนถึงจังหวัดระนอง ขึ้นใต้ร่มเงาในป่าเบญจพรรณ ป่าดิบแล้ง และป่าดิบเขาที่มีซากใบไม้หนาแน่น หรือเขาหินปูน ระดับความสูงใกล้ระดับน้ำทะเลจนถึงประมาณ 1700 เมตร (ดอยเชียงดาว)</div><div>&nbsp;</div><div><strong>บรรณานุกรม :&nbsp;</strong></div><div><strong>URL</strong> 1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div>&nbsp;</div><div class="node-submitted">เขียนโดย lepton เมื่อ 20 December 11 19:36</div> </div><ul class="revise">
</ul><div class="node-count-wrapper"><div class="node-count">อ่าน 191 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34846" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","7797","7798","34840","34846"]');</script>