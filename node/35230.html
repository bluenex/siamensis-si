  <div class="node-body">
<h2 class="node-title">Species : <em>Homalopsis mereljcoxi</em></h2><div class="node-header"><meta property="og:image" content="http://siamensis.org/sites/default/files/web_snakehomalopsistccn-1.jpg" /> <a href="/sites/default/files/web_snakehomalopsistccn-1.jpg" rel="lightbox[samples][]"><img src="http://www.siamensis.org/sites/default/files/imagecache/jstree_header/web_snakehomalopsistccn-1.jpg" alt="" title=""  class="caption imagecache imagecache-jstree_header" width="516" height="356" /></a><span></span></div><strong>ชื่อไทย:</strong> งูหัวกะโหลกไทย<br /><strong>ชื่อสามัญ: </strong>Cox&#39;s Masked Water Snake<br /><strong>ชื่อวิทยาศาสตร์: </strong><em>Homalopsis mereljcoxi</em> Murphy, Voris, Murphy, Traub &amp; Cumberbatch, 2012<br /><strong>ขนาดเมื่อโตเต็มวัย: </strong>&nbsp;๔๐๐-๙๗๓ มม.<br /><strong><strong>การกระจายพันธุ์: </strong></strong>พบทุกภาคของประเทศไทย ยกเว้นภาคใต้ตอนล่าง<br /><strong><strong jquery1290047635667="203">การจำแนกชนิด:</strong><strong jquery1290047635667="203"> </strong></strong>รูจมูกอยู่ด้านบนของหัว ลายสีน้ำตาลอ่อนที่โดดเด่นบนหัวแลคล้ายหัวกะโหลก ก็เลยได้เป็นที่มาของชื่อไทยๆนั่นเอง แต่ในขณะที่ฝรั่งมองดูคล้ายกับว่ามันใส่หน้ากาก ก็เลยได้ชื่อว่างูหน้ากากในภาษาอังกฤษ แต่ก็ยังมีบางคนรู้จักงูหัวกะโหลกในเชิงนิเวศ ซึ่งมักพบตามแหล่งน้ำตื้นๆในแถบภาคกลางที่อุดมด้วยต้นอ้อ ประกอบกับลายตามตัวที่ดูคล้ายกลุ่มงูเหลือมหลาม ก็เลยมีชื่อว่างูเหลือมอ้ออีกชื่อหนึ่ง มีแถวเกล็ดหลังบริเวณกลางตัว ๔๐-๔๗ แถว เกล็ดท้องไม่น้อยกว่า ๑๖๕&nbsp;ชิ้น เกล็ดก่อนเกล็ดหน้าผาก (prefrontal) ๒&nbsp;ชิ้น เกล็ดใต้ตา (subocular)&nbsp;๒ ชิ้น และเกล็ดหลังตา&nbsp;(postocular)&nbsp;๒ ชิ้น<br /><strong><strong jquery1290047635667="205">ถิ่นอาศัย: </strong></strong>อาศัยตามแหล่งน้ำที่ไม่ลึกมากนัก<br jquery1290047635667="206" /><strong><strong jquery1290047635667="207">ข้อมูลทั่วไป: </strong></strong>งูหัวกะโหลกไทย<span face=""> เดิมมีการจำแนกเป็นชนิด Homalopsis buccata เป็นระยะเวลานาน จนมีการทบทวนงูสกุล Homalopsis จึงมีการจำแนกเป็นชนิดดังกล่าว&nbsp;</span>&nbsp;<span face="">งูหัวกะโหลกไทยจัดเป็นงูน้ำ พิจารณาจากตำแหน่งรูจมูกอยู่ด้านบนของหัวเพื่อความสะดวกในการยื่นจมูกจากใต้น้ำขึ้นมาหายใจนั่นเอง แต่ในทางวิชาการมักจัดเป็นงูกึ่งน้ำเพราะว่าเกล็ดที่ท้องยังพัฒนาดี สามารถเลื้อยบนบกได้อย่างคล่องแคล่วนั่นเอง ในช่วงชีวิตส่วนใหญ่ของมันมักอยู่ในน้ำ แม้กระทั่งตอนออกลูก&nbsp; ลูกงูแรกเกิดมีลายเหมือนตัวเต็มวัย แต่จะมีความต่างของสีมากกว่าโดยส่วนที่เป็นสีอ่อนในงูแรกเกิดมักเป็นสีชมพู เมื่อโตขึ้นสีจะเข้มขึ้นจนเป็นสีน้ำตาลเข้ม ในงูขนาดใหญ่มากๆ (ตามเอกสารบรรยายชนิดดังกล่าวระบุความยาวงูขนาดเต็มวัยอยู่ในช่วงระหว่าง ๔๐๐-๙๗๓ มิลิเมตร แต่เคยพบตัวอย่างจากกรุงเทพฯ ยาวมากกว่า ๑,๗๐๐ มิลิเมตร) เราแทบจะไม่เห็นลายของงูเลย เนื่องจากระดับความเข้มของลายจะใกล้เคียงกันมาก&nbsp; งูหัวกะโหลกในเขตภาคกลางขึ้นไปมักพบอาศัยตามแหล่งน้ำนิ่งหรือชายฝั่งแม่น้ำที่น้ำไม่เชี่ยวนัก อาหารหลักได้แก่ ปลา กบ เขียด อาศัยการซ่อนใต้ผิวดินหรือซอกหินเพื่อรอเหยื่อเข้ามาในระยะไกลนักแล้วจึงฉกกัดทันที หรืออาจเคลื่อนตัวไปหาเหยื่อช้าๆจนถึงระยะประชิดแล้วฉกจับเหยื่อ&nbsp; โดยรวมแล้วงูหัวกะโหลกจัดว่าเป็นงูที่ไม่ดุ แต่อาจมีการฉกบ้างในระยะแรกที่เผชิญหน้าแบบไม่มีที่ไป หรืองูจนตรอก แต่ถ้าเราสัมผัสอย่างอ่อนโยนแล้ว งูจะไม่ทำอันตรายแต่อย่างใด แม้ว่างูหัวกะโหลกจัดเป็นงูพิษ แต่ความรุนแรงของมันไม่เพียงพอที่จะทำอันตรายใดๆต่อมนุษย์เลย แต่สิ่งที่พึงระวังคือการติดเชื้อหลังถูกกัด ซึ่งอาจก่อผลกระทบที่ร้ายแรงได้ แม้โอกาสเกิดน้อยมากก็ตาม</span><br /><br />&nbsp;<br /><strong>เอกสารอ้างอิง</strong>:<br />Murphy, J., H. Voris, B.H.C.K. Murphy, J. Traub &amp; C. Cumberbatch, 2012. The masked water snakes of the genus <em>Homalopsis</em> Kuhl &amp; van Hasselt, 1822 (Squamata: Serpentes, Homalopsidae), with the description of a new species. Zootaxa 3208: 1-26<br /><br /><strong>ชื่อพ้องที่สำคัญ:</strong><br /><em>Homalopsis buccata</em> (Linnaeus, 1758) ประชากรจากภาคกลาง ภาคเหนือ ภาคอีสาน และภาคใต้ ยกเว้นตัวอย่างจากภาคใต้ตอนล่าง (ปัตตานี และจังหวัดใกล้เคียง)<div class="node-submitted">เขียนโดย knotsnake <span class="picture-authenticated-user">Authenticated user</span> เมื่อ 28 กุมภาพันธ์ 2555 </div> </div><ul class="revise">
  <li>แก้ไขครั้งที่ 1 โดย <a href="/%E0%B8%99%E0%B8%93%E0%B8%93%E0%B9%8C">นณณ์</a> เมื่อ 28 February 12 15:39 </li>
  <li>แก้ไขครั้งที่ 2 โดย <a href="/knotsnake">knotsnake</a> เมื่อ 28 February 12 16:05 </li>
</ul><div class="node-count-wrapper"><div class="node-count">อ่าน 1,094 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=35230" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2607","2737","2751","3303","35230"]');</script>