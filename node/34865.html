  <div class="node-body">
<h2 class="node-title">Species : <em>Paspalum canarae</em></h2><div class="node-header"></div><div><strong>ชื่อไทย :</strong> หญ้าขนหวี, หญ้านมหนอนน้อย (ทั่วไป)</div><div>&nbsp;</div><div><strong>ชื่อวิทยาศาสตร์ :</strong> <em>Paspalum canarae</em> (Steud.) Veldkamp</div><div>&nbsp;</div><div><strong>ชื่อพ้อง :</strong> <em>Panicum canarae</em> Steud., <em>Paspalum canarae</em> var. <em>fimbriatum</em> (Bor) Veldkamp, <em>Paspalum compactum</em> var. <em>fimbriatum</em> Bor, <em>Paspalum costatum</em> Hochst. ex Steud., <em>Paspalum miliaria</em> C.Muell.</div><div>&nbsp;</div><div><strong>วงศ์ : </strong>Poaceae</div><div>&nbsp;</div><div><strong>ลักษณะ : </strong>ไม้ล้มลุก อายุปีเดียว ลำต้นตั้งตรง แตกกอ สูง 15-30 ซม. มีรากตามโคนต้น ข้อบวมพอง สีเขียว แตกกิ่งนอกกาบ ใบรูปใบหอก ยาว 1.3-4 ซม. ปลายใบแหลม โคนใบเรียวสอบ ขอบใบมีขน แผ่นใบมีขนต่อม กาบใบสั้นกว่าปล้อง ยาว 0.8-2.2 ซม. มีขนต่อม ขอบมีขน ลิ้นใบเป็นขน ช่อดอกแบบช่อกระจะแยกแขนง ออกตามปลายกิ่ง ยาว 2.2-8.3 ซม. ก้านช่อยาว 2.5-10 ซม. แกนกลางช่อดอกกลมๆ แบนๆ หรือเป็นเหลี่ยม ช่อดอกย่อยออกเป็นคู่ ติดด้านเดียว เรียงสลับ ไร้ก้านช่อหรือมีก้าน ร่วงง่าย ช่อดอกย่อยรูปไข่กลับ แบนด้านบนและล่าง ยาว 1.3-1.5 มม. ก้านช่อยาวประมาณ 1 มม. กาบช่อย่อยล่างรูปไข่ ยาวประมาณ 1.4 มม. ปลายมน เนื้อหนา มีขนต่อม มีเส้นบนกาบ 5 เส้น มีดอกย่อย 2 ดอก ดอกล่างลดรูป กาบล่างรูปไข่กลับ ยาว 1-1.5 มม. ปลายแหลม เนื้อบาง ขอบมีขนต่อม มีเส้นบนกาบ 3 เส้น ดอกบนสมบูรณ์เพศ กาบเนื้อหนา แข็ง เกลี้ยง กาบล่างรูปรี ยาว 1-1.3 มม. ปลายแหลม มีเส้นบนกาบ 5 เส้น กาบบนรูปรี ยาว 1-1.3 มม. ปลายมน มีเส้นบนกาบ 2 เส้น ผลขนาดเล็กมีเมล็ดเดียว รูปรี ยาว 1-1.2 มม.</div><div>&nbsp;</div><div><strong>การแพร่กระจาย :</strong> หญ้าขนหวีมีเขตการกระจายพันธุ์ในอินเดียและพม่า ในไทยพบทางภาคตะวันออกเฉียงเหนือ (สกลนคร) ภาคตะวันออก (นครราชสีมา) และภาคตะวันตกเฉียงใต้(กาญจนบุรี) ขึ้นบริเวณที่โล่ง ที่ชื้นแฉะ ระดับความสูงจนถึงประมาณ 1,800 เมตร</div><div>&nbsp;</div><div><strong>บรรณานุกรม :&nbsp;</strong></div><div><strong>URL </strong>1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div class="node-submitted">เขียนโดย lepton เมื่อ 22 December 11 19:22</div> </div><ul class="revise">
  <li>แก้ไขครั้งที่ 1 โดย <a href="/lepton">lepton</a> เมื่อ 22 December 11 19:22 </li>
</ul><div class="node-count-wrapper"><div class="node-count">อ่าน 228 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34865" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","6106","8359","34864","34865"]');</script>