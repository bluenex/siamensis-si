  <div class="node-body">
<h2 class="node-title">Species : <em>Pithecellobium tenue</em></h2><div class="node-header"></div><strong>ชื่อไทย : </strong>กำลังช้างสาร, เหล็กไนผึ้ง (กาญจนบุรี), ฮ่อสะพายควาย<br /><div><div><br /><strong>ชื่อวิทยาศาสตร์ : </strong><em>Pithecellobium</em> tenue Craib</div><div><br /><strong>ชื่อไทย : </strong>กำลังช้างสาร, เหล็กไนผึ้ง (กาญจนบุรี), ฮ่อสะพายควาย</div><div><br /><strong>ชื่อพ้อง : </strong><em>Acacia tenue</em> (Craib)Kosterm., <em>Thailentadopsis tenuis</em> (Craib)Kosterm.<br /><br /><strong>วงศ์ :&nbsp;</strong>Fabaceae<br /><div><br /><strong>ลักษณะ : </strong>ไม้พุ่มหรือไม้ต้นขนาดเล็ก ลำต้นมีหนามทั่วไป กิ่งก้านเป็นเหลี่ยม หูใบเปลี่ยนรูปเป็นหนามแข็ง ยาว 0.5-2 ซม. ใบประกอบแบบขนนกสองชั้น แกนกลางยาว 1-3 ซม. มีครีบเป็นปีก กว้างได้ประมาณ 0.5 ซม. ใบประกอบย่อยมี 1 คู่ ยาวประมาณ 2 ซม. มีครีบเป็นปีก กว้างประมาณ 0.3 ซม. ตามรอยต่อก้านใบและก้านใบย่อยแรกมีต่อมขนาดเส้นผ่านศูนย์กลางประมาณ 0.1 ซม. บางต่อมีก้าน มีหูใบย่อยเปลี่ยนรูปเป็นหนามตามปลายแกนกลางใบประกอบ ใบย่อยมี 1-3 คู่ เรียงตรงข้าม ไร้ก้าน รูปรีหรือรูปไข่กลับ เบี้ยว ปลายใบแหลมยาวสั้นๆ ปลายเป็นติ่งหนาม โคนใบกลมหรือรูปลิ่ม เบี้ยว แผ่นใบบาง ดอกออกเป็นช่อเชิงหลั่นหรือช่อแบบซี่ร่มแยกแขนง ออกตามปลายกิ่งหรือซอกใบ กลีบดอกและกลีบเลี้ยงมีจำนวนอย่างละ 5 กลีบ กลีบเชื่อมติดกัน กลีบเลี้ยงรูปถ้วย ยาวได้ประมาณ 0.2 ซม. เกลี้ยง ปลายกลียเป็นหยักตื้นๆ รูปสามเหลี่ยม ขนาดประมาณ 0.5 มม. กลีบดอกรูประฆังยาวประมาณ .6 ซม. เกลี้ยง ปลายแยกเป็นกลีบรูปไข่ ขนาดเกือบเท่าๆกัน ยาวประมาณ 0.2 ซม. เกสรเพศผู้จำนวนมาก ก้านเกสรเชื่อมติดกันเป็นหลอด ยาวเท่าๆ หลอดกลีบดอก อับเรณูไม่มีต่อม รังไข่เกลี้ยง ยาวประมาณ 0.1 ซม. มีก้านยาวได้ประมาณ 0.2 ซม. ฝักอ่อนบิดเป็นเกลียว ฝักแก่เกือบตรง แบน กว้างได้ประมาณ 2 ซม. ยาวได้ประมาณ 20 ซม. เว้าตามเมล็ด เมล็ดรูปรี ยาวประมาณ 1.3 ซม. หนาประมาณ 0.3 ซม. เว้าทั้งสองด้าน</div><div><br /><strong>การแพร่กระจาย : </strong>ฮ่อสะพายควายเป็นพืชถิ่นเดียวของไทย พบทางภาคเหนือตอนล่างแถบจังหวัดตาก นครศวรรค์ และทางภาคตะวันตกที่จังหวัดกาญจนบุรี ขึ้นตามริมลำธารในป่าเบญจพรรณ บางครั้งพบตามหินปูน ระดับความสูง 200-900 เมตร</div><div><br /><strong>บรรณานุกรม :&nbsp;</strong></div><div><strong>URL</strong> 1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp;2. http://www.catalogueoflife.org/annual-checklist/2011/search/all</div></div></div><div class="node-submitted">เขียนโดย lepton เมื่อ 20 December 11 18:54</div> </div><ul class="revise">
</ul><div class="node-count-wrapper"><div class="node-count">อ่าน 184 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34839" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","2609","2610","2611","34838","34839"]');</script>