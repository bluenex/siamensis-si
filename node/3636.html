  <div class="node-body">
<h2 class="node-title">Species : <em>Cyrtodactylus jarujini</em></h2><div class="node-header"><meta property="og:image" content="http://siamensis.org/sites/default/files/cyrtodactylus_jarujini2.jpg" /> <a href="/sites/default/files/cyrtodactylus_jarujini2.jpg" rel="lightbox[samples][]"><img src="http://www.siamensis.org/sites/default/files/imagecache/jstree_header/cyrtodactylus_jarujini2.jpg" alt="" title=""  class="caption imagecache imagecache-jstree_header" width="516" height="348" /></a><span></span></div><strong>ชื่อไทย: </strong>ตุ๊กกายจารุจินต์<br />
<strong>ชื่อสามัญ: </strong>Jarujin&#39;s Bent-toed Gecko<br />
<strong>ชื่อวิทยาศาสตร์: </strong><em>Cyrtodactylus jarujini</em> Ulber, 1993<br />
<strong>ขนาดเมื่อโตเต็มวัย: </strong>9 ซม.<br />
<strong>การกระจายพันธุ์: </strong>จังหวัดหนองคาย<br />
<strong>การจำแนกชนิด:&nbsp;</strong>&nbsp;ขนาดค่อนข้างใหญ่ที่มีลำตัวผอมเพรียว หัวค่อนข้างแบนมีลายกระสีน้ำตาลเข้มบนหัวเล็กน้อย มีแถบสีน้ำตาลเข้มคาดจากหลังตาทั้งสองข้างแต่ไม่บรรจบกัน ลำตัวมีลายกระสีน้ำตาลเข้ม ในบางตัวลายอาจเชื่อมต่อกันบางส่วนคล้ายแถบตามขวาง สลับกับสีน้ำตาลอ่อนคล้ายรอยด่างของหินทราย ส่วนหลังมีตุ่มเกล็ดขนาดใหญ่กระจายทั่วไป รูต่อมที่เกล็ดก่อนทวารเชื่อมต่อกับแนวรูต่อมเกล็ดใต้ขาหลังทั้งสองข้าง 52-54 รู &nbsp;หางไม่มีตุ่มเกล็ดขนาดใหญ่ ลายเป็นปล้องขนาดใหญ่สลับระหว่างสีน้ำตาลเข้มและน้ำตาลอ่อนตลอดทั้งหาง<br />
<strong>ถิ่นอาศัย:</strong> ถ้ำเขาหินทราย อาศัยตามผนังถ้ำหินทรายที่มีลักษณะผิวค่อนข้างเรียบ โพรงหินแนวดิ่งขนาดใหญ่ และตามรากไม้ในถ้ำ อากาศค่อนข้างชื้นเย็น ถ่ายเทสะดวก<br />
<strong>ข้อมูลทั่วไป: </strong>จัดเป็นกลุ่มตุ๊กกายถ้ำ และจากการติดตามพฤติกรรมพบว่าสัตว์ทั้งสองชนิดเริ่มออกจากที่ซ่อนหากินเวลาพลบค่ำตุ๊กกายจารุจินต์ เป็นตุ๊กกายชนิดเดียวในโลกที่มีรายงานว่าอาศัยอยู่ในถ้ำเขาหินทราย<br />
<br />
<span face="">ตุ๊กกายจารุจินต์ ถูกพบครั้งแรกและเก็บตัวอย่างโดย คุณจารุจินต์ นภีตะภัฏ ในปี พ.ศ. 2534&nbsp;บริเวณเขาหินทรายในเขตรักษาพันธุ์สัตว์ป่าภูวัว จ.หนองคาย ซึ่งต่อมาได้รับการบรรยายลักษณะทางอนุกรมวิธานและตั้งชื่อให้เพื่อเป็นเกียรติ์แก่ ศ.ดร.จารุจินต์ นภีตะภัฏ &nbsp;อดีตผู้อำนวยการกองวิจัยธรรมชาติวิทยา องค์การพิพิธภัณฑ์วิทยาศาสตร์แห่งชาติ (อพวช.)</span><br />
<br />
<div class="node-submitted">เขียนโดย knotsnake <span class="picture-authenticated-user">Authenticated user</span> เมื่อ 23 พฤศจิกายน 2553 </div> </div><ul class="revise">
</ul><div class="node-count-wrapper"><div class="node-count">อ่าน 858 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=3636" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2295","2912","2913","2920","3636"]');</script>