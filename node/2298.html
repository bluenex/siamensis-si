  <div class="node-body">
<h2 class="node-title">Species : <em>Takydromus sexlineatus ocellatus (Daudin, 1802)</em></h2><div class="node-header"></div><img alt="" src="/sites/default/files/u92/001_21.jpg" style="width: 500px; height: 228px" /><br /><br /><img alt="" src="/sites/default/files/u92/006_14.jpg" style="width: 500px; height: 286px" /><br /><br /><strong>ชื่อไทย:</strong> กิ้งก่าน้อยหางยาว, จิ้งเหลนน้อยหางยาว, สางห่า, งูคา(อีสาน), จิ้งก้อง(ใต้)<br /><strong>ชื่อสามัญ:</strong> Long-tailed lizard<br /><strong>ชื่อวิทยาศาสตร์: </strong><em>Takydromus sexlineatus</em> Daudin, 1802<br /><strong>ขนาดเมื่อโตเต็มวัย:</strong> มีขนาดลำตัวเล็ก ความยาวจากปลายปากถึงก้น 65 มม. หางยาวประมาณ 300 มม.<br /><strong>การจำแนกชนิด:</strong> หัวยาวและส่วนหัวกว้างกว่าลำคอ ส่วนปลายของหัวเรียว หางยาวมากและยาวมากกว่า 4 เท่าของความยาวลำตัว ผิวหนังลำตัวมีเกล็ดปกคลุมและเกล็ดมีลักษณะเป็นแผ่นใหญ่และกว้าง แผ่นเกล็ดบนหัวใหญ่มาก เปลือกตาบนและเปลือกตาล่างมีเกล็ดปกคลุม แผ่นเกล็ดทางด้านบนของลำคอมีสันที่เรียงตัวตามยาวเป็นแถว 6 แถว แผ่นเกล็ดบนหลังและด้านบนของหางมีสันที่เรียงตามยาวเป็นแถว 4 แถว เกล็ดด้านข้างลำตัวมีลักษณะเป็นตุ่มเล็ก แผ่นเกล็ดด้านท้องใหญ่และมีสันที่เรียงตัวตามยาวเป็นแถวหลายแถว แผ่นเกล็ดทางด้านหน้าของขาหน้าและขาหลังใหญ่และมีสันลำตัวสีน้ำตาลหรือสีเทาหรือสีเทาอมเขียว สีลำตัวด้านหลังจะจางลงตามลำดับจากหัวไปที่บนหลังและไปทางด้านบนของหาง ขอบด้านนอกของหัวมีเส้นสีจาง (ในเพศผู้เป็นสีขาวอมเขียว) จากส่วนปลายของปากผ่านไปทางด้านบนของตาแล้วขยายเป็นแถบกว้างขึ้นบริเวณด้านข้างของคอต่อไปที่ขอบด้านนอกของหลังและไปสิ้นสุดที่ส่วนต้นของหาง ด้านข้างของหัวมีเส้นสีดำจากส่วนปลายของปากพาดผ่านตาแล้วต่อไปทางด้านท้ายตาและผ่านทางด้านบนของแผ่นเยื่อแก้วหูไปสิ้นสุดประมาณหัวไหล่ ด้านข้างลำตัวสีน้ำตาล ขาหน้าและขาหลังสีนํ้าตาล ด้านท้อง คาง และลำคอสีขาวอมเขียว เพศผู้มีจุดกลมสีขาวอมเขียวขอบดำที่ด้านข้างลำตัวจำนวน 10 &ndash; 12 จุด โดยเรียงเป็นแถวจากด้านท้ายของขาหน้าไปที่ส่วนต้นของหาง ขาหน้าและขาหลังค่อนข้างยาว นิ้วตีนยาว นิ้วตีนทุกนิ้วมีเล็บและตัวเล็บโค้งลงทางด้านล่าง<br /><strong>การกระจายพันธุ์:</strong> พบได้ทุกภาคของประเทศไทย<br /><strong>ข้อมูลทั่วไป: </strong>พื้นที่อาศัย พื้นล่างของป่าเต็งรังค่อนข้างโล่งที่มีหญ้าเพ็กและไม้พุ่มกระจาย หากินในเวลากลางวันอยู่ตามลำต้นและเรียวใบของหญ้าเพ็ก รวมทั้งบนไม้พุ่มที่กระจายอยู่ในป่าเต็งรัง วิ่งไปตามลำต้นและเรียวใบของหญ้าเพ็กได้รวดเร็วมาก ผนวกกับรูปร่างและสีลำตัวที่กลมกลืนกับลักษณะและสีของลำต้นและเรียวใบของหญ้าเพ็ก จึงพบเห็นตัวได้ยาก (ถ้าไม่เคลื่อนไหว) ในเวลากลางคืนพบเกาะพักนอนอยู่ในพุ่มของหญ้าเพ็ก<br /><br />ขอบคุณข้อมูลจากสถานีวิจัยสิ่งแวดล้อมสะแกราช<br /><div class="node-submitted">เขียนโดย ตะขาบยักษ์ เมื่อ  6 October 10 10:03</div> </div><ul class="revise">
  <li>แก้ไขครั้งที่ 1 โดย <a href="/%E0%B8%95%E0%B8%B0%E0%B8%82%E0%B8%B2%E0%B8%9A%E0%B8%A2%E0%B8%B1%E0%B8%81%E0%B8%A9%E0%B9%8C">ตะขาบยักษ์</a> เมื่อ  6 October 10 10:03 </li>
  <li>แก้ไขครั้งที่ 2 โดย <a href="/%E0%B8%95%E0%B8%B0%E0%B8%82%E0%B8%B2%E0%B8%9A%E0%B8%A2%E0%B8%B1%E0%B8%81%E0%B8%A9%E0%B9%8C">ตะขาบยักษ์</a> เมื่อ 15 October 10 09:18 </li>
  <li>แก้ไขครั้งที่ 3 โดย <a href="/%E0%B8%99%E0%B8%93%E0%B8%93%E0%B9%8C">นณณ์</a> เมื่อ  2 July 11 22:42 </li>
  <li>แก้ไขครั้งที่ 4 โดย <a href="/%E0%B8%99%E0%B8%93%E0%B8%93%E0%B9%8C">นณณ์</a> เมื่อ  3 July 12 22:27 </li>
</ul><div class="node-count-wrapper"><div class="node-count">อ่าน 1,178 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=2298" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2295","2988","2296","2297","2298"]');</script>