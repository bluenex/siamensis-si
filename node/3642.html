  <div class="node-body">
<h2 class="node-title">Species : <em>Cyrtodactylus thirakhupti</em></h2><div class="node-header"><meta property="og:image" content="http://siamensis.org/sites/default/files/cyrtodactylus_thirakhupti.jpg" /> <a href="/sites/default/files/cyrtodactylus_thirakhupti.jpg" rel="lightbox[samples][]"><img src="http://www.siamensis.org/sites/default/files/imagecache/jstree_header/cyrtodactylus_thirakhupti.jpg" alt="" title=""  class="caption imagecache imagecache-jstree_header" width="516" height="675" /></a><span></span></div><strong>ชื่อไทย: </strong>ตุ๊กกายถ้ำใต้, ตุ๊กกายธีรคุปต์<br />
<strong>ชื่อสามัญ: </strong>Thirakhupt&#39;s Cave Gecko<br />
<strong>ชื่อวิทยาศาสตร์:</strong> <em>Cyrtodactylus thirakhupti </em>Pauwels, Bauer, Sumontha &amp; Chanhome, 2004<br />
<strong>ขนาดเมื่อโตเต็มวัย: </strong>&nbsp;<br />
<strong>การกระจายพันธุ์: </strong>พบเฉพาะจังหวัดสุราษฏร์ธานี<br />
<strong>การจำแนกชนิด:&nbsp;</strong>ปลายหัวค่อนข้างแบนและแหลม ลำตัวเรียวยาว รยางค์และหางเรียวยาวมาก&nbsp; หัวสีน้ำตาลอ่อนตัดขอบด้วยเส้นสีเหลืองที่มีขอบสีน้ำตาลเข้มบริเวณท้ายทอย &nbsp;บนหัวประด้วยลายสีน้ำตาลเข้มไม่มีรูปร่างที่แน่นอน มีแถบสีน้ำตาลเข้มคาดจากจมูกผ่านส่วนล่างของตาทั้งสองข้างแล้วเป็นแถบกว้างมากที่ส่วนคอ&nbsp; ลำตัวเป็นลายสลับระหว่างสีน้ำตาลกับเหลืองที่มีความกว้างใกล้เคียงกันโดยมีสีน้ำตาลเข้มที่รอยต่อระหว่างแถบสี โดยมีแถบสีน้ำตาล ๖ แถบ ซึ่งบ่อยครั้งที่แถบเหล่านี้จะรวมกันทางฝั่งตรงข้ามตั้งแต่บริเวณกลางหลังทำให้บางแถบคล้ายอักษร &ldquo; Y &rdquo; &nbsp;แขนและขาไม่เป็นลายปล้องที่ชัดเจนนัก&nbsp; หางเป็นลายปล้องกว้างสลับสีน้ำตาลเข้มและน้ำตาลอ่อนจนถึงปลายหางและไม่มีตุ่มหนาม&nbsp; ลักษณะอีกประการที่ใช้ช่วยจำแนกคือ มีแถวเกล็ดขนาดใหญ่ใต้โคนขาหลังเชื่อมต่อกันทั้งสองข้างที่บริเวณเกล็ดก่อนทวารร่วมแต่ไม่มีรู โดยเกล็ดชุดดังกล่าวจะมีขนาดใหญ่ที่ชุดเกล็ดก่อนทวารร่วมส่วนกลาง แล้วลดขนาดลงเป็นลำดับจนเกือบถึงเข่า ซึ่งไม่มีตุ๊กกายชนิดใดมีเกล็ดชุดดังกล่าวเป็นลักษณะดังนี้<br />
<strong>ถิ่นอาศัย: </strong>บริเวณเขาหินปูน พบทั้งในและนอกถ้ำ และบนต้นไม้<br />
<strong>ข้อมูลทั่วไป:</strong>&nbsp;&nbsp;คาดว่าวางไข่ตามซอกหินเช่นเดียวกับกลุ่มตุ๊กกายถ้ำชนิดอื่น ลูกตุ๊กกายแรกฟักมีลักษณะสีและลายเหมือนตัวเต็มวัยแต่สีจะสดกว่า เป็นสัตว์ถิ่นเดียวของประเทศไทย &nbsp;พบน้อยในถิ่นกระจายพันธุ์ที่จำกัดมาก &nbsp;ปัจจุบันพบเพียงบริเวณเขาหินปูนเพียงชุดเดียวในเขต จ.สุราษฎร์ธานีเท่านั้น และยังไม่พบแม้ในชุดเขาบริเวณใกล้เคียงแม้ใน จ.สุราษฎร์ธานีก็ตาม ยังไม่อยู่ในบัญชีรายชื่อสัตว์คุ้มครองของประเทศไทย ควรมีการบรรจุชื่อตุ๊กกายชนิดนี้ลงในบัญชีสัตว์คุ้มครอง เนื่องจากมีการกระจายพันธุ์ที่แคบมากนอกพื้นที่คุ้มครอง และมีการคุกคามพื้นที่โดยการพัฒนาเป็นแหล่งท่องเที่ยวจนถิ่นอาศัยเปลี่ยนแปลงไป จึงมีความเสี่ยงต่อการสูญพันธุ์ยิ่ง<br />
<br />
<strong>เอกสารอ้างอิง:<br />
Pauwels O.S.G., A.M. Bauer, M. Sumontha and L. Chanhome. 2004. </strong><em>Cyrtodactylis thirakhupti</em> (Squamata: Gekkonidae), a new cave-dwelling gecko from southern Thailand. <em>Zootaxa</em> 772: 1-11<div class="node-submitted">เขียนโดย knotsnake <span class="picture-authenticated-user">Authenticated user</span> เมื่อ 23 พฤศจิกายน 2553 </div> </div><ul class="revise">
</ul><div class="node-count-wrapper"><div class="node-count">อ่าน 1,034 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=3642" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2295","2912","2913","2920","3642"]');</script>