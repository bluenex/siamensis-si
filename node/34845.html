  <div class="node-body">
<h2 class="node-title">Species : <em>Didymoplexiopsis khiriwongensis</em></h2><div class="node-header"></div><div><strong>ชื่อไทย :</strong> เอื้องคีรีวง</div><div>&nbsp;</div><div><strong>ชื่อวิทยาศาสตร์ :</strong> <em>Didymoplexiopsis khiriwongensis</em> Seidenf.</div><div>&nbsp;</div><div><strong>ชื่อพ้อง :</strong> <em>Didymoplexiella hainanensis</em> X.H.Jin &amp; S.C.Chen</div><div>&nbsp;</div><div><strong>วงศ์ :</strong> Orchidaceae</div><div>&nbsp;</div><div><strong>ลักษณะ :</strong> กล้วยไม้ดินกินซาก (holomycotrophic) มีหัวใต้ดินขนาดเล็ก ลำต้นตั้งตรง สูง 5-15 ซม. เกลี้ยง มีกาบคล้ายเกล็ด 2-3 กาบ ยาว 1.5-2.5 มม. ไม่มีใบ ช่อดอกแบบช่อกระจะ ออกที่ยอด สั้นๆ แกนช่อยาวได้ประมาณ 1 ซม. มี 2-5 ดอก ดอกบานทีละดอก ใบประดับรูปสามเหลี่ยมแคบ ยาว 1.5-2 มม. ปลายแหลม ดอกสีขาวหรืออมเหลือง ก้านดอกรวมรังไข่ยาว 0.5-1.5 ซม. สีน้ำตาล กลีบเลี้ยงและกลีบดอกรูปไข่ ยาว 0.7-1.3 ซม. กลีบเลี้ยงกลีบหลังและกลีบดอกติดกันที่โคน กลีบเลี้ยงกลีบข้างติดกันประมาณ 1/3 ของความยาว ติดกลีบดอกและเส้าเกสรที่โคน กลีบปากรูปลิ่มกว้าง ยาว 5-6 มม. กว้าง 10-12 มม. เชื่อมติดโคนเส้าเกสรเป็นข้อ ขอบเป็นคลื่น จานฐานดอกมีตุ่มที่โคนและปลาย โคนเส้าเกสรยาว 4-5 มม. เส้าเกสรยาวประมาณ 2 มม. ปลายบานออก มีปีกแคบๆ ปลายปีกข้างยอดเกสรเพศเมียมี stelidium โค้งๆ ยาว 2.5-3 มม.</div><div>&nbsp;</div><div><strong>การแพร่กระจาย :</strong> เอื้องคีรีวงศ์มีเขตการกระจายพันธุ์กว้าง แต่พบห่างๆ ในจีน (ไหนาน) และเวียดนาม ในไทยพบกระจายห่างๆ ทางภาคตะวันออก (เขาใหญ่) ภาคตะวันออกเฉียงเหนือ (เลย) และภาคใต้ (เขาหลวง) ขึ้นใต้ร่มเงาในป่าดิบแล้ง และป่าดิบชื้น ระดับความสูง 700-800 เมตร</div><div>&nbsp;</div><div><strong>บรรณานุกรม :&nbsp;</strong></div><div><strong>URL </strong>1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div>&nbsp;</div><div class="node-submitted">เขียนโดย lepton เมื่อ 20 December 11 19:29</div> </div><ul class="revise">
</ul><div class="node-count-wrapper"><div class="node-count">อ่าน 174 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34845" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","7797","7798","34844","34845"]');</script>