  <div class="node-body">
<h2 class="node-title">Order: Scolopendromorpha</h2><div class="node-header"></div><p><span style="font-size:14px;"><strong>อันดับ Scolopendromorpha</strong><br /><br />เป็นตะขาบกลุ่มใหญ่ที่มักพบเห็นได้ทั่วไปและทั่วโลก จำนวนชนิดที่พบทั้งหมดมากกว่า 800 ชนิด (จากชนิดที่มีการตั้งชื่อแล้วเกือบ 1,300 ชนิด) แยกเป็น 3 วงศ์ตามจำนวนขาและการมีหรือไม่มีกลุ่มตาเดี่ยวด้านข้าง 4 ตาโดยวงศ์ Scolopemdridae และวงศ์ Cryptopidae มีขา 21 คู่ แต่วงศ์ Scolopocryptopidae มีขาอยู่ 23 คู่<br /><br />ตะขาบกลุ่มนี้ถือเป็นสัตว์นักล่าที่ดุร้ายและเกรี้ยวกราดมากที่สุดในกลุ่้มตะขาบทั้งหมด ตะขาบที่ใหญ่ที่สุดในโลก (<em>Scolopendra gigantea</em>) ที่พบในทวีปอเีมริกากลา่งก็อยู่ในอันดับนี้ด้วยความยาวมากถึง 30 เซนติเมตร ลักษณะเด่นของตะขาบอันดับนี้คือ มีแผ่นแข็งคลุมส่วนขากรรไกร (maxillipede) และปล้องขาปล้องแรก รูหายใจ (spiracles) เปิดปิดโดยมัดกล้ามเนื้อ ถุงเก็บน้ำเชื้อ (spermatophore) มีลักษณะคล้ายกับถั่วและมีผนังหนาหลายชั้น และพบท่อนำไข่ (oviduct duct) และท่อฉีดน้ำเชื้อ (ejaculatory duct) ด้านซ้ายที่ลดรูปลง&nbsp;มีจำนวนปล้องของลำตัว 21 ปล้องขึ้นไป มีขาปล้องลำ 1 คู่ มีช่องเปิดข้างลำตัวทำหน้าที่รับแรงสั่นสะเทือนทุกปล้อง มีตาแบบเซลรับแสงข้างละ 4 ดวง มีหลายสีหลายขนาด ในปัจจุบันจึงมีผู้นิยมนำมาเป็นสัตว์เลี้ยง<br /><br />ตะขาบอันดับนี้และอันดับ Geophilomorpha มีพัฒนาระยะตัวอ่อนและการเจริญหลังระยะตัวอ่อนเหมือนกันคือ ตัวอ่อนจะมีจำนวนปล้องครบสมบูรณ์ (epimorphosis) ตั้งแต่ฟักออกจากไข่ ตัวเมียมีการกกไข่และระยะตัวอ่อนที่ยังไม่สามารถกินอะไรได้สองระยะแรก</span></p><div class="node-submitted">เขียนโดย ตะขาบยักษ์ เมื่อ 22 September 10 14:30</div> </div><ul class="revise">
  <li>แก้ไขครั้งที่ 1 โดย <a href="/%E0%B8%95%E0%B8%B0%E0%B8%82%E0%B8%B2%E0%B8%9A%E0%B8%A2%E0%B8%B1%E0%B8%81%E0%B8%A9%E0%B9%8C">ตะขาบยักษ์</a> เมื่อ 22 September 10 14:30 </li>
  <li>แก้ไขครั้งที่ 2 โดย <a href="/%E0%B8%95%E0%B8%B0%E0%B8%82%E0%B8%B2%E0%B8%9A%E0%B8%A2%E0%B8%B1%E0%B8%81%E0%B8%A9%E0%B9%8C">ตะขาบยักษ์</a> เมื่อ 25 October 11 10:58 </li>
</ul><div class="node-count-wrapper"><div class="node-count">อ่าน 676 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=1164" data-layout="button_count"></div></div><script type="text/javascript">jstree_nav = jQ.parseJSON('["673","709","715","717","755","1164"]');</script>