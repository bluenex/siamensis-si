  <div class="node-body">
<h2 class="node-title">Genus: Mitrephora</h2><div class="node-header"><meta property="og:image" content="http://siamensis.org/sites/default/files/mitrepora_tomentosa_0.jpg" /> <a href="/sites/default/files/mitrepora_tomentosa_0.jpg" rel="lightbox[samples][Mitrephora tomentosa]"><img src="http://www.siamensis.org/sites/default/files/imagecache/jstree_header/mitrepora_tomentosa_0.jpg" alt="Mitrephora tomentosa" title="Mitrephora tomentosa"  class="caption imagecache imagecache-jstree_header" width="516" height="344" /></a><span>Mitrephora tomentosa</span></div><span style="color:#0000cd;">พรรณไม้ในสกุลมหาพรหม </span>(Genus Mitrephora) เป็นพรรณไม้ที่อยู่ในวงศ์กระดังงา (Family Annonaceae) พบว่าในสกุลมหาพรหมนี้มีอยู่ทั่วโลก 48 ชนิด มีถิ่นกำเนิดกระจายอยู่ในเขตร้อนของทวีปเอเชียและทวีปออสเตรเลีย นับตั้งแต่อินเดีย จีนตอนใต้ (ยูนนานและไหหลำ) พม่า ไทย ลาว เวียดนาม กัมพูชา ฟิลิปปินส์ มาเลเซีย สิงคโปร์ อินโดนีเซีย บรูไนติมอร์ ปาปัวนิวกินี เรื่อยไปจนถึงตอนเหนือของออสเตรเลีย (ควีนส์แลนด์)<br /><br />&nbsp; &nbsp; &nbsp; &nbsp; &nbsp; ลักษณะทั่วไปของพรรณไม้สกุลนี้ ประกอบด้วยไม้พุ่มที่มีความสูง 2-3 เมตร จนกระทั่งเป็นไม้ต้นใหญ่ที่มีความสูงถึง 30 เมตร เปลือกไม้หนา เหนียว สีดำ หรือน้ำตาลเข้ม มีกลิ่นฉุน ใบรูปรีจนกระทั่งถึงรูปหอก เนื้อใบเป็นแผ่นเหนียวคล้ายแผ่นหนัง ดอกสมบูรณ์เพศ มีกลีบดอก 6 กลีบ เรียงเป็น 2 ชั้น ชั้นนอก 3 กลีบ มีขนาดใหญ่ กลีบบาง กางแผ่ออก ชั้นใน 3 กลีบ ประกบกันเป็นรูปกระเช้า หรือเป็นรูปหมวกครอบเกสรเพศผู้และเพศเมียอยู่ บางชนิดมีกลิ่นหอม ผลเป็นผลกลุ่ม ผลย่อยแต่ละผลมีหลายเมล็ด คำว่า Mitrephora มาจากภาษาละติน ประกอบด้วยคำว่า mitre แปลว่า คล้ายหมวก และคำว่า phora แปลว่า ครอบอยู่<br /><br />&nbsp;&nbsp; &nbsp; &nbsp; &nbsp; &nbsp;ประเทศที่มีขึ้นกระจายอยู่มาก ได้แก่ ฟิลิปปินส์ 11 ชนิด รองลงมาได้แก่ อินโดนีเซีย มาเลเซีย ไทย เวียดนาม มีหลายชนิดที่ขึ้นกระจายอยุ่ในหลายประเทศ และมีหลายชนิดที่ขึ้นอยู่เฉพาะในประเทศเดียว ที่เรียกว่า พืชถิ่นเดียว (endemic species) และมีบางชนิดที่เป็นพืชหายากและใกล้จะสูญพันธุ์ (rare and endangered species) ชนิดที่เป็นพืชถิ่นเดียวได้แก่ <em>Mitrephora winittii</em> Craib คือ มหาพรหมของไทย <em>M. grandiflora</em> Beddome ของอินเดีย<em> M. polyrena</em> Miquel ของอินโดนีเซีย M. pictiflora Elmer ของฟิลิปปินส์ และ M. pollens Jovet-Ast. ของเวียดนาม<br /><br /><span style="color: purple;"><b><b>พรรณไม้สกุลมหาพรหมในเมืองไทย</b></b></span><br /><br />&nbsp; &nbsp; &nbsp; &nbsp; &nbsp; พรรณไม้ในสกุลมหาพรหมที่พบอยู่ก่อนแล้วในเมืองไทย 7 ชนิด ได้แก่ มหาพรหม (<em>M. winitii</em> Craib), พรหมขาว (<em>M. alba</em> Ridl.), กลาย (<em>M. keithii</em> Ridl.), นางแดง (<em>M. teysmannii</em> Scheff.), มะป่วน (<em>M. tomentosa</em> Hook.f. and Thomson), มะป่วนใต้ (<em>M. vulpine</em> C.E.C. Fischer) และ ลำดวนดอย (<em>M. wangii</em> Hu) พบว่า 3 ชนิด คือ มหาพรหม พรหมขาว และ กลาย เป็นพรรณไม้ถิ่นเดียวของไทย เมื่อรวมกับมหาพรหมราชินี (<em>M. sirikitiae </em>Weerasooriya, Chalermglin and R.M.K. Saunders) ที่มีการค้นพบขึ้นใหม่แล้ว ในประเทศไทยก็มีพรรณไม้ในสกุลมหาพรหม 8 ชนิด มีถิ่นกำเนิดและกระจายพันธุ์ตั้งแต่เหนือสุดจนถึงใต้สุด และตั้งแต่ตะวันออกสุดจนถึงตะวันตกสุด รวมทั้งตามเกาะต่างๆ ทั้งในอ่าวไทยและทางฝั่งทะเลอันดามัน<br /><br />&nbsp; &nbsp; &nbsp; &nbsp; &nbsp; ลักษณะโดยทั่วไปของสกุลมหาพรหมที่มีอยู่ในเมืองไทย เป็นไม้ต้นขนาดเล็กจนถึงขนาดกลาง มีความสูงของลำต้นตั้งแต่ 2 เมตร ในชนิดที่เล็กที่สุด คือ ต้นกลาย ไปจนถึงชนิดที่มีลำต้นขนาดใหญ่ที่สุดในสกุลเดียวกันคือ มะป่วนใต้ ซึ่งมีความสูงได้ถึง 30 เมตร มีขึ้นอยู่ในป่าดิบชื้น คือ ต้องการความชื้นสูงทั้งในดินและในอากาศ แต่บางครั้งก็ยังพบพรรณไม้ในสกุลนี้ได้บ้างในป่าดิบแล้ง ซึ่งเป็นป่าที่มีความชื้นน้อยลงมา และมีเพียง 2 ชนิด ที่ขึ้นอยู่ในป่าดิบเขา คือ ลำดวนดอย และมหาพรหมราชินี ซึ่งเป็นป่าที่มีความชื้นมาก มีระดับความสูงมากกว่า 1000 &nbsp;เมตรขึ้นไป และมีอากาศเย็นเกือบตลอดปี<br /><br /><span style="color:#800080;"><strong>เอกสารอ้างอิง</strong></span><br />ปิยะ เฉลิมกลิ่น. 2544. พรรณไม้วงศ์กระดังงา. อมรินทร์พริ้นติ้งแอนพับลิชชิ่ง. &nbsp;กรุงเทพฯ. 368 หน้า<br />ปิยะ เฉลิมกลิ่น. 2549. มหาพรหมราชินีพรรณไม้พระราชทานนาม. พิมพ์พินิจการพิมพ์. สมุทรปราการ. 51 หน้า <div class="node-submitted">เขียนโดย ktu <span class="picture-authenticated-user">Authenticated user</span> เมื่อ 28 มิถุนายน 2555 </div> </div><ul class="revise">
  <li>แก้ไขครั้งที่ 1 โดย <a href="/ktu">ktu</a> เมื่อ 28 June 12 09:23 </li>
</ul><div class="node-count-wrapper"><div class="node-count">อ่าน 141 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=35939" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","2609","7071","7072","35939"]');</script><div class="images-child">
                          <h2>ตัวอย่างสิ่งมีชีวิตภายใต้ Genus: Mitrephora</h2>
                          <p class="child-help">*<u>หมายเหตุ</u> เมื่อกดที่รูปภาพ จะไปยังหน้าดัชนีนั้นๆทันที</p><div class="item-list"><ul><li class="first last"><h3>Species</h3><div class="item-list"><ul><li class="first"><div class="image-item"><div class="image-item-inner"><a href="/content/35972"><div class="species-image"><img src="http://www.siamensis.org/sites/default/files/imagecache/specie_child_thumb/mitrepora_tomentosa.jpg" alt="" title=""  width="150" height="100" class=" caption" /></div></a><div class="species-name"><a href="/content/35972">Mitrephora tomentosa</a></div></div></div></li>
<li><div class="image-item"><div class="image-item-inner"><a href="/content/35973"><div class="species-image"><img src="http://www.siamensis.org/sites/default/files/imagecache/specie_child_thumb/mitrephora_keithii.jpg" alt="" title=""  width="150" height="100" class=" caption" /></div></a><div class="species-name"><a href="/content/35973">Mitrephora keithii</a></div></div></div></li>
<li class="last"><div class="image-item"><div class="image-item-inner"><a href="/content/36715"><div class="species-image"><img src="http://www.siamensis.org/sites/default/files/imagecache/specie_child_thumb/mitrephora_sirikitj.jpg" alt="" title=""  width="150" height="100" class=" caption" /></div></a><div class="species-name"><a href="/content/36715">Mitrephora sirikitiae</a></div></div></div></li>
</ul></div></li>
</ul></div></div>