  <div class="node-body">
<h2 class="node-title">Species : <em>Utricularia caerulea</em></h2><div class="node-header"><meta property="og:image" content="http://siamensis.org/sites/default/files/untitled-1_26.jpg" /> <a href="/sites/default/files/untitled-1_26.jpg" rel="lightbox[samples][จากเลย]"><img src="http://www.siamensis.org/sites/default/files/imagecache/jstree_header/untitled-1_26.jpg" alt="จากเลย" title="จากเลย"  class="caption imagecache imagecache-jstree_header" width="516" height="345" /></a><span>จากเลย</span></div><span style="font-size:14px;"><strong>ชื่อไทย</strong>: หญ้าเข็ม<br /><strong>ชื่อวิทยาศาสตร์</strong>:&nbsp;<em>Utricularia caerulea</em> L.<br /><strong>ข้อมูลทั่วไป</strong>:&nbsp;พืชล้มลุกกินแมลงขนาดเล็ก อายุปีเดียว <strong>ราก</strong> ลักษณะเป็นเส้นยาว แตกแขนง <strong>ไหล</strong> เป็นเส้นกลมยาว <strong>ใบ</strong> เดี่ยว เรียงเป็นกระจุกที่ผิวดิน รูปใบหอกกลับแกมรูปช้อน ปลายใบกลม <strong>ถุงดักแมลง</strong> เกิดที่บริเวณไหลหรือใบรูปทรงกลม ก้านถุงสั้น ที่บริเวณปากถุงพบรยางค์รูปสามเหลี่ยมแคบ และต่อมชนิดที่มีก้านชู <strong>ช่อดอก</strong> แบบช่อกระจะ ตั้งตรง สูง 3-50 ซม. ผิวเกลี้ยง มีใบเกล็ดที่มีลักษณะคล้ายใบประดับ ดอกย่อยจำนวน 3-20 ดอก <strong>ใบ&nbsp;ประดับ</strong> รูปโล่ ติดตรงกลาง ด้านบนรูปไข่ ปลายแหลม ด้านล่างรูปสามเหลี่ยมแคบ ปลายแหลม <strong>ใบประดับย่อย</strong> รูปใบหอกแกมรูปไข่ ปลายแหลม <strong>กลีบเลี้ยง</strong> 2 กลีบ สีน้ำตาลอ่อน เชื่อมติดกันตรงฐาน แฉกกลีบเลี้ยงขนาดไม่เท่ากัน ที่ผิวพบตุ่มกลมขนาดเล็กกระจายอยู่ทั่วไป กลีบด้านบนรูปไข่กว้าง ปลายมน กลีบด้านล่างรูปกลม ปลายเว้า <strong>กลีบดอก</strong> สีขาวแกมม่วง เชื่อมติดกันเป็นรูปปากเปิด กลีบปากด้านบนรูปไข่ ปลายมน กลีบปากด้านล่างรูปไข่กว้าง ปลายกลีบหยักเว้าเป็น 3 ส่วน ตอนบนของกลีบดุ้งเป็นสันนูนสีขาว 4 สัน ฐานมีเดือยรูปกรวยแคบ ปลายมน <strong>เกสรเพศผู้</strong> 2 อัน ติดอยู่ที่ฐานของกลีบปากด้านบน ก้านเกสรเพศผู้ แบนโค้ง <strong>เกสรเพศเมีย</strong> 1 อัน&nbsp;รูปไข่แบน ก้านเกสรเพศเมียสั้น ยอดเกสรเพศเมียแยกเป็น 2 ปาก ปากล่างรูปครึ่งวงกลม ปากบนรูปลิ้น ภายในมี&nbsp;1 ห้อง ออวุลจำนวนมากติดที่ฐาน <strong>ผล</strong> แบบแคปซูล รูปน้ำเต้า <strong>เมล็ด </strong>รูปไข่กลับ ลายบนเปลือกหุ้มเมล็ดเป็นรอยย่น มักพบขึ้นตามลานหินเปิดโล่งที่มีน้ำขังหรือบนดินทีื่ชื้นแฉะ ในระหว่างเดือนกันยายน-ธัีนวาคม<br /><strong>การแพร่กระจายพันธุ์</strong>:&nbsp;เอเชียตะวันออกเฉียงใต้ เอเชียใต้ จีน ญี่ปุ่น และออสเตรเลีย&nbsp;ในประเทศไทยพบได้ทั่วทุกภาค</span>  <div id="jstree_thumb"><h3 class="title">ภาพประกอบ</h3><div class="inner"> <a href="/sites/default/files/untitled-1_26.jpg" class="si-image" rel="lightbox[samples][จากเลย]"><div class="si-image-inner"><img src="http://www.siamensis.org/sites/default/files/imagecache/thumb_article/untitled-1_26.jpg" alt="จากเลย" title="จากเลย"  class="image-item caption" width="160" height="100" /><span>จากเลย</span></div></a> <a href="/sites/default/files/untitled-2_11.jpg" class="si-image" rel="lightbox[samples][จากเลย]"><div class="si-image-inner"><img src="http://www.siamensis.org/sites/default/files/imagecache/thumb_article/untitled-2_11.jpg" alt="จากเลย" title="จากเลย"  class="image-item caption" width="160" height="100" /><span>จากเลย</span></div></a></div><div class="clear"></div><div class="node-submitted">เขียนโดย Due_n <span class="picture-authenticated-user">Authenticated user</span> เมื่อ 20 ตุลาคม 2555 </div> </div><ul class="revise">
</ul><div class="node-count-wrapper"><div class="node-count">อ่าน 77 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=36491" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","2609","36277","36278","36279","36491"]');</script>