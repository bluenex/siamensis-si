  <div class="node-body">
<h2 class="node-title">Species : <em>Calanthe simplex</em></h2><div class="node-header"></div><div><strong>ชื่อไทย :</strong> เอื้องน้ำต้นเชียงดาว</div><div>&nbsp;</div><div><strong>ชื่อวิทยาศาสตร์ :</strong> <em>Calanthe simplex</em> Seidenf.</div><div>&nbsp;</div><div><strong>วงศ์ :</strong> Orchidaceae</div><div>&nbsp;</div><div><strong>ลักษณะ :</strong> กล้วยไม้ดิน ลำลูกกล้วยมีขนาดเล็ก รูปกรวย เส้นผ่านศูนย์กลางประมาณ 2 ซม. ใบมี 1-3 ใบ รูปใบหอกหรือแถบ ยาว 20-30 ซม. ปลายใบแหลมยาว โคนใบเรียวแคบคล้ายก้านใบ ยาวประมาณ 10 ซม. มีกาบ ช่อดอกแบบช่อกระจะ ออกตามซอกใบ ยาว 30-60 ซม. แกนช่อยาวประมาณ 15-30 ซม. มีขนสั้นละเอียดหนาแน่น มี 12-20 ดอก ใบประดับติดทน รูปไข่ ปลายแหลม ยาว 1.6-1.8 ซม. ก้านดอกยาวรวมรังไข่ยาวได้ประมาณ 1.5 ซม. มีขนหนาแน่น ดอกสีเขียวอมเหลือง เปลี่ยนเป็นสีเข้มก่อนร่วง มีขนสั้นนุ่มด้านนอก กลีบเลี้ยงแยกกัน รูปรี ยาวประมาณ 1 ซม. ปลายแหลม กลีบดอกกลีบปีกคล้ายกลีบเลี้ยง แคบและสั้นกว่าเล็กน้อย กว้างช่วงปลายกลีบ กลีบปากโคนติดกลีบปีก ห่อกว้าง หุ้มเส้าเกสร มีขนยาวหนาแน่น ปลายบานออก รูปไต กว้าง 1-1.2 ซม. ยาว 5-6 มม. ปลายเว้าตื้นๆ โคนด้านในมีแนวสันนูน เดือยเรียวยาว ตรง ยาว 1-1.4 ซม. มีขนสั้นนุ่มกระจาย เส้าเกสรยาว 7-8 มม. หนา มีขนยาว</div><div>&nbsp;</div><div><strong>การแพร่กระจาย :</strong> เอื้องน้ำต้นเชียงดาวมีเขตการกระจายพันธุ์แคบๆ พบเฉพาะในจีนตอนใต้ (ยูนาน) และภาคเหนือของไทยที่ดอยเชียงดาว จังหวัดเชียงใหม่ ขึ้นตามซอกหินปูนที่เปิดโล่ง ระดับความสูง 1,800-2,300 เมตร ในจีนพบถึง 2,600 เมตร</div><div>&nbsp;</div><div><strong>บรรณานุกรม :&nbsp;</strong></div><div>URL 1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div>&nbsp;</div><div class="node-submitted">เขียนโดย lepton เมื่อ 20 December 11 19:39</div> </div><ul class="revise">
</ul><div class="node-count-wrapper"><div class="node-count">อ่าน 163 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34847" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","7797","7798","34840","34847"]');</script>