  <div class="node-body">
<h2 class="node-title">Panicum repens</h2><div class="node-header"></div><div><strong>ชื่อไทย : </strong>หญ้าชันกาด, แขมมัน, หญ้าอ้อน้อย (เชียงใหม่)</div><div>&nbsp;</div><div><strong>ชื่อวิทยาศาสตร์ : </strong><em>Panicum repens</em> L.</div><div>&nbsp;</div><div><strong>ชื่อพ้อง :</strong> <em>Panicum arenarium</em> Brot., <em>Panicum chromatostigma</em> Pilg., <em>Panicum convolutum</em> P.Beauv. ex Spreng., <em>Panicum grossarium</em> Forssk., <em>Panicum ischaemoides</em> Retz., <em>Panicum kiensieleense</em> Vanderyst, <em>Panicum kinshasaense</em> Vanderyst, <em>Panicum leiogonum</em> Delile, <em>Panicum littorale</em> C.Mohr ex Vasey, <em>Panicum nyanzense</em> K.Schum., <em>Panicum pauciflorum</em> Bory ex Nees, <em>Panicum polyphyllum</em> Peter, <em>Panicum polystachion</em> Ucria, <em>Panicum repens</em> var. <em>ischaemoides</em> (Retz.) Boerl., <em>Panicum tuberosum</em> Llanos</div><div>&nbsp;</div><div><strong>วงศ์ :</strong> Poaceae</div><div>&nbsp;</div><div><strong>ลักษณะ :</strong> หญ้าอายุหลายฤดู สูง 50-120 ซม. มีเหง้าหรือลำต้นใต้ดิน โคนลำต้นโค้งงอเล็กน้อย ใบรูปแถบ ยาว 15-30 ซม. ปลายใบเรียวแหลม โคนใบมน ขอบใบมีขนสาก แผ่นใบเกลี้ยง กาบใบยาว 4-10 ซม. เกลี้ยง คอใบมีขน ลิ้นใบเป็นเยื่อ ยาวประมาณ 1 มม. ช่อดอกแบบช่อแยกแขนง กว้าง 4-10 ซม. ยาว 8-14 ซม. ช่อดอกย่อยออกเดี่ยวๆ แคบๆ แบนด้านบนและล่าง ยาวประมาณ 3 มม. กาบช่อย่อยเนื้อบาง ปลายแหลม กาบล่างรูปไข่กว้าง ยาว 0.8-0.9 มม. เส้นกาบ 3 เส้น กาบช่อย่อยบนรูปเรือ ยาว 2.5-2.6 มม. ขอบเป็นเยื่อบางใส เส้นกาบ 7-9 เส้น ดอกย่อย 2 ดอก ดอกล่างไม่มีเพศหรือเพศผู้ กาบล่างรูปเรือ ยาวประมาณ 2.8 มม. ปลายแหลม เนื้อบาง เส้นกาบ 9 เส้น กาบบนรูปไข่แคบๆ ยาวประมาณ 2 มม. ปลายเป็นติ่ง เนื้อเป็นเยื่อบางใส กลีบเกล็ด 2 อัน รูปลิ่ม ดอกบนสมบูรณ์เพศ กาบเนื้อแข็งเปราะ ปลายแหลม กาบล่างรูปเรือ ยาว 2-2.2 มม. เส้นกาบ 3 เส้น กาบบนรูปใบหอก ยาว 1.9-2 มม. มีสัน 2 สัน กลีบเกล็ด 2 อัน เกสรเพศผู้ 3 อัน อับเรณูยาว 1-1.2 มม. ยอดเกสรเพศเมียแยกเป็น 2 แฉก คล้ายพู่ขนนก</div><div>&nbsp;</div><div><strong>การแพร่กระจาย : </strong>หญ้าชันกาดมีเขตการกระจายพันธุ์กว้าง พบทั้งในยุโรป อเมริกาเหนือและใต้ แอฟริกา เอเชีย จนถึงออสเตรเลีย ในไทยพบทุกภาค ขึ้นเป็นวัชพืชในนาข้าว พื้นที่เปิดโล่งใกล้แหล่งน้ำ ระดับความสูงจนถึงประมาณ 1,200 เมตร</div><div>&nbsp;</div><div><strong>บรรณานุกรม :&nbsp;</strong></div><div><strong>URL </strong>1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div class="node-submitted">เขียนโดย lepton เมื่อ 23 December 11 10:03</div> </div><ul class="revise">
</ul><div class="node-count-wrapper"><div class="node-count">อ่าน 244 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34867" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","6106","8359","34862","34867"]');</script>