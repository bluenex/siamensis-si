  <div class="node-body">
<h2 class="node-title">Species : <em>Scleropages formosus</em></h2><div class="node-header"><meta property="og:image" content="http://siamensis.org/sites/default/files/scleropages_formosus.jpg" /> <a href="/sites/default/files/scleropages_formosus.jpg" rel="lightbox[samples][ปลาตะพัดสีเขียว]"><img src="http://www.siamensis.org/sites/default/files/imagecache/jstree_header/scleropages_formosus.jpg" alt="ปลาตะพัดสีเขียว" title="ปลาตะพัดสีเขียว"  class="caption imagecache imagecache-jstree_header" width="516" height="332" /></a><span>ปลาตะพัดสีเขียว</span></div><strong>ชื่อไทย: </strong>ปลาตะพัด ปลาหางเข้<br /><strong>ชื่อสามัญ:</strong> Green Asian Arowana<br /> <strong>ชื่อวิทยาศาสตร์:</strong><em> Scleropages formosus </em>(Muller &amp; Schlegel, 1844)<br /><strong>ขนาดเมื่อโตเต็มวัย:</strong> 90 เซนติเมตร หนักประมาณ 7 กิโลกรัม<br /> <strong>การกระจายพันธุ์:</strong> ลุ่มแม่น้ำทางภาคตะวันออก (ปัจจุบันคาดว่าจะสูญพันธุ์ไปแล้ว) และ ลุ่มแม่น้ำทางภาคใต้ (ฝั่งที่ไหลลงอ่าวไทย) ของประเทศไทย<br /><strong>การจำแนกชนิด:</strong> <em>S. formosus</em>มีเกล็ดสีเงินอมเขียว ไม่มีลายใดๆ <em>S. inscriptus</em> มีลายบนแก้มและเกล็ดมาก สีออกน้ำตาลคล้ายสีนาค<br /> <strong>ถิ่นอาศัย:</strong>&nbsp;แม่น้ำขนาดเล็ก ลำธารขนาดใหญ่ ที่น้ำไหลเวียนดีและมีคุณภาพดี<br /><strong>ข้อมูลทั่วไป:</strong>ปลาตะพัดเป็นสัตว์คุ้มครองของประเทศไทย<br />1. เป็นปลาล่าเหยื่อขนาดใหญ่ โดยมีรายงานว่าปลาขนาดใหญ่อาจมีความยาวกว่า 90 ซม.และ มีน้ำหนักกว่า 7 กก. ซึ่งถือเป็นปลาล่าเหยื่อขนาดใหญ่ชนิดหนึ่งของไทย โดยเฉพาะเมื่อคำนึงว่าปลาตะพัดอาศัยอยู่ในแหล่งน้ำขนาดเล็กกว่าปลาล่าเหยื่อ ขนาดใหญ่ชนิดอื่นๆ เช่น ปลาเค้า ปลาเทพา ซึ่งจะไม่เข้ามาอาศัยในแหล่งน้ำไหลขนาดเล็กเป็นการถาวร&nbsp;<br />2. ใช้เวลาในการเติบโตกว่าจะถึงวัยเจริญพันธุ์ ประมาณ 4-6 ปี<br />3. ไข่จำนวนน้อยประมาณ 30-50 ฟอง ปลาเพศผู้อมไข่และดูแลลูกเป็นเวลาอย่างน้อย 2 เดือน และมีการผสมพันธุ์ปีละ 2 ครั้ง<br />4. มีอายุยืน ในที่เลี้ยงมีรายงานว่าปลาบางตัวมีอายุมากกว่า 60 ปี<br />5. หา กินในแหล่งน้ำที่มีป่าสองข้างอุดมสมบูรณ์ หรือพื้นที่ๆมีลักษณะเป็นพื้นที่ชุ่มน้ำที่สมบูรณ์ โดยมักพบอาศัยในเขตน้ำไหล ในแหล่งน้ำที่มีขนาดไม่ใหญ่นัก &nbsp;อย่าง ไรก็ดีปลาตะพัดเป็นปลาขนาดใหญ่จึงไม่สามารถอาศัยอยู่ในลำธารที่มีขนาดเล็ก มากได้ ตามลักษณะภูมิศาสตร์ของพื้นที่ๆเคยพบปลาตะพัดจึงสรุปได้ว่า ปลาตะพัดชอบอาศัยอยู่ในแหล่งน้ำ ออร์เดอร์ที่ 2 คือยังเป็นแหล่งน้ำไหล มีพื้นเป็นกรวดและทรายหยาบ มีน้ำค่อนข้างใสในฤดูแล้ง แต่ก็ไม่ใช่แหล่งน้ำขนาดเล็กหรือแหล่งน้ำที่ไหลเชี่ยวจนเกินไป<br />โดย แหล่งน้ำลักษณะดังกล่าวนี้ในภาคตะวันออกเฉียงเหนือ และภาคใต้ที่มักจะมีแม่น้ำสายสั้นๆเป็นหลัก จะมีพื้นที่ลักษณะดังกล่าวไม่มากนัก ทำให้จำนวนปลาตะพัดในธรรมชาติมีจำนวนไม่มากนัก<br />6. จาก ลักษณะของปากที่หงายขึ้นด้านบน และพฤติกรรมทั้งในธรรมชาติและในที่เลี้ยง แสดงให้เห็นว่าปลาตะพัดเป็นปลาที่หากินผิวน้ำ กินสิ่งมีชีวิตเช่น แมลงที่ตกน้ำ หรือ ปลาขนาดเล็กที่อยู่ในบริเวณผิวน้ำ ซึ่งจากการสังเกตของผู้เขียนพบว่าปลาที่มีพฤติกรรมหากินใกล้ผิวน้ำนั้นใน ตอนกลางคืนก็มักจะนอนในลักษณะลอยตัวใกล้ๆกับผิวน้ำ เช่น กลุ่มปลาแรด และปลาช่อน โดย ลักษณะที่กล่าวมานี้ใน 4 ข้อแรกนั้นเป็นลักษณะของสัตว์ผู้ล่าที่อยู่บนสุดของหวงโซ่อาหารทั้งสิ้น โดยจะพบว่าสัตว์ผู้ล่าที่อยู่บนสุดของห่วงโซ่อาหารส่วนใหญ่ จะเป็นสัตว์ที่มีขนาดใหญ่ ซึ่งทำให้มีการเจริญเติบโตถึงวัยเจริญพันธุ์ได้ช้า มีจำนวนน้อยในธรรมชาติ ตามหลัก Pyramid of energy ซึ่ง ระบุว่าจากผู้ผลิตจนถึงผู้บริโภคสุดท้ายในห่วงโซ่อาหารนั้น พลังงานที่แต่ละช่วงได้รับจะลดน้อยลงทำให้มวลรวมของสัตว์ที่อยู่บนสุดของหวง โซ่อาหารลดน้อยลง ตามทฤษฏี Pyramid of biomass และ Rule of ten นอก จากนั้นจะเห็นว่าการที่ปลาตะพัดอยู่บนสุดของห่วงโซ่อาหารในระบบนิเวศแหล่ง น้ำออร์เดอร์ 2 (ตามข้อ 5) ทำให้สารพิษต่างๆที่เกิดขึ้นในแหล่งน้ำ ในที่สุดแล้วจะตกรวมอยู่ที่ปลาตะพัดทั้งหมด (Biological magnification)<br /><br />นอกจากนั้นจะเห็นว่าปลาตะพัดมีการขยายพันธุ์แบบ K selection ตามทฤษฏี r/K selection theory คือ ตามธรรมชาติดั้งเดิมนั้นเป็นสัตว์ที่อาศัยอยู่ในสภาพแวดล้อมที่เหมาะสมในการ ดำรงชีวิต ประชากรทั้งระบบในถิ่นอาศัยอยู่ในระดับสูงสุดของความสามารถที่สภาพแวดล้อมจะ รองรับได้ (Maximum Carrying Capacity) อยู่ตลอด เวลา ดังนั้นการมีลูกน้อย แต่ใช้เวลาในการดูแลให้มากขึ้น (ในกรณีปลาตะพัดอาจมากถึง 3-4 เดือน) เพื่อเพิ่มโอกาสลูกให้รอดชีวิตอยู่ในระบบที่มีที่ว่างน้อยจึงเป็นทางเลือก ที่ดีกว่า r selection strategy คือการมีลูกมากแต่อัตราการรอดต่ำ เพราะในที่สุดแล้วอาจจะไม่มีลูกรอดเลยก็เป็นได้&nbsp;สิ่งมีชีวิตที่มีลักษณะเป็น K selected นี้ ส่วนใหญ่มีประชากรน้อยในธรรมชาติ ดังนั้นถ้าหากสัตว์ในรุ่นพ่อแม่พันธุ์ หรือลูกที่มีจำนวนน้อยถูกจับออกจากระบบมากเกินไป ก็จะใช้เวลานานกว่าที่จะกลับสู่จุดที่สมดุลเดิมได้ โดยในเว็บไซด์ fishbase.org ได้ประมาณการว่าปลาชนิดนี้ประชากรจะต้องใช้เวลาประมาณ 4.5 &ndash;14 ปีที่จะมีประชากรเพิ่มขึ้นเป็นสองเท่า ตัวเลขนี้สามารถเทียบได้กับปลาขนาดเล็กเช่นกลุ่มปลาซิวที่ใช้เพียงปีเดียว&nbsp;และกลุ่มปลาฉลามขนาดใหญ่ที่ใช้มากกว่า 14 ปี<br /><br />นอกจากนั้นจะเห็นว่าปลาตะพัดมีถิ่นอาศัยจำเพาะ ซึ่งมีพื้นที่ไม่มากนัก และมีพฤติกรรมที่เสี่ยงต่อการถูกล่าจากผู้ล่า โดยเฉพาะมนุษย์ เพราะอาศัยอยู่ในแหล่งน้ำขนาดไม่ใหญ่นัก สามารถถูกล้อมอวนหรือเบื่อยาจับได้ง่าย นอกจากนั้นยังเป็นปลาที่เห็นตัวได้ง่ายเนื่องจากมีขนาดใหญ่และหากินใกล้ผิว น้ำ พฤติกรรมนอนลอยตัวใกล้ผิวน้ำก็ทำให้ปลาขนาดเล็กถูกช้อนจับได้ง่ายเช่นกัน<br /><br />อย่าง ไรก็ดี พบว่าปลาตะพัดเป็นปลาที่มีความก้าวร้าวหวงถิ่นสูง ทำให้ปลาไม่อาศัยอยู่รวมกันในพื้นที่จำกัด และไม่มีการอพยพเป็นฝูงเพื่อการผสมพันธุ์ ทำให้การถูกจับทีละมากๆเป็นไปได้ยาก<div class="node-submitted">เขียนโดย นณณ์ <span class="picture-authenticated-user">Authenticated user</span> เมื่อ 22 กันยายน 2553 </div> </div><ul class="revise">
</ul><div class="node-count-wrapper"><div class="node-count">อ่าน 868 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=1341" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","35567","724","1334","1338","1339","1341"]');</script>