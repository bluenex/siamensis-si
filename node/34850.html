  <div class="node-body">
<h2 class="node-title">Species : <em>Cheilocostus globosus</em></h2><div class="node-header"></div><div><strong>ชื่อไทย :</strong> เอื้องดิน</div><div>&nbsp;</div><div><strong>ชื่อวิทยาศาสตร์ : </strong><em>Cheilocostus globosus</em> (Blume) C.Specht</div><div>&nbsp;</div><div><strong>ชื่อพ้อง :</strong> <em>Costus dhaninivatii</em> K.Larsen, <em>Costus globosus</em> Blume, <em>Costus globosus</em> var. <em>kingii</em> (Baker) Holttum, <em>Costus globosus</em> var. <em>ridleyi</em> (K.Schum.) Holttum, <em>Costus globosus</em> var. <em>velutinus</em> (Ridl.) Holttum, <em>Costus kingii </em>Baker, <em>Costus ridleyi</em> K.Schum., <em>Costus velutinus</em> Ridl.</div><div>&nbsp;</div><div><strong>วงศ์ :</strong> Costaceae</div><div>&nbsp;</div><div><strong>ลักษณะ :</strong> ไม้ล้มลุกมีหัวใต้ดิน ลำต้นสูงได้ประมาณ 3 ม. ใบเดี่ยวเรียงเวียนสลับ รูปรีถึงรูปขอบขนาน เกลี้ยง ยาวได้ประมาณ 30 ซม. ปลายใบแหลม โคนใบเรียวสอบ กาบใบสั้นเป็นหลอด แนบติดลำต้น ช่อดอกแบบช่อเชิงลดรูปกรวย ออกจากยอดที่ไม่มีใบ ก้านช่อยาว 2-20 ซม. มีขนสั้นหนานุ่ม กาบประดับเรียงซ้อนเหลื่อม กลม เส้นผ่านศูนย์กลาง 5-9 ซม. ดอกติดบนใบประดับสีแดง รูปรี ยาว 2-3.5 ซม. ปลายกลีบกลม มีติ่งแหลมคล้ายหนาม ยาว 0.2-0.3 ซม. ด้านนอกมีขนแข็ง ใบประดับย่อยยาวเท่าๆ ใบประดับ แคบกว่า โอบรอบรังไข่ หลอดกลีบเลี้ยงยาว 3-4 ซม. มีขนสั้นหนานุ่ม กลีบสีแดง ยาว 0.6-0.8 ซม. ปลายมีติ่งหนาม หลอดกลีบดอกสั้นกว่าหลอดกลีบเลี้ยง กลีบรูปรี ยาวประมาณ 3.5 ซม. สีชมพูหรือแดง เกสรเพศผู้ 1 อัน ก้านเกสรกว้าง มีขนประปราย เกสรเพศผู้เป็นหมัน 5 อัน ก้านแผ่เป็นแผ่นกว้างเชื่อมติดกันเป็นกลีบปาก สีส้ม แดง หรือเหลือง ขอบกลีบปาก ภายในหลอด มีขนยาว รังไข่มี 3 ช่อง ปลายมีต่อมน้ำต้อย ก้านเกสรเพศเมียรูปเส้นด้าย ผลแบบแคปูล มีใบประดับหุ้ม เมล็ดจำนวนมาก</div><div>&nbsp;</div><div><strong>การแพร่กระจาย :</strong> เอื้องดินมีเขตการกระจายพันุธ์เฉพาะบริเวณ คาบสมุทรมลายู สุมาตรา ชวา และทางภาคใต้ตอนล่างของไทย พบที่จังหวัดยะลา (บันนังสตา) และสตูล (ตะรุเตา)</div><div>&nbsp;</div><div><strong>บรรณานุกรม :&nbsp;</strong></div><div><strong>URL</strong> 1. http://web3.dnp.go.th/botany/index.aspx</div><div>&nbsp; &nbsp; &nbsp; &nbsp; 2. http://www.catalogueoflife.org/annual-checklist/2011/search/all</div><div class="node-submitted">เขียนโดย lepton เมื่อ 20 December 11 19:48</div> </div><ul class="revise">
</ul><div class="node-count-wrapper"><div class="node-count">อ่าน 232 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=34850" data-layout="button_count"></div></div><script type="text/javascript">jstree_nav = jQ.parseJSON('["673","709","713","2608","5784","5822","34848","34849","34850"]');</script>