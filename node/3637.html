  <div class="node-body">
<h2 class="node-title">Species : <em>Cyrtodactylus macrotuberculatus</em></h2><div class="node-header"><meta property="og:image" content="http://siamensis.org/sites/default/files/058-1.jpg" /> <a href="/sites/default/files/058-1.jpg" rel="lightbox[samples][จากเขาคอหงส์ จ.สงขลา]"><img src="http://www.siamensis.org/sites/default/files/imagecache/jstree_header/058-1.jpg" alt="จากเขาคอหงส์ จ.สงขลา" title="จากเขาคอหงส์ จ.สงขลา"  class="caption imagecache imagecache-jstree_header" width="516" height="344" /></a><span>จากเขาคอหงส์ จ.สงขลา</span></div><strong>ชื่อไทย: </strong>ตุ๊กกายท้าวแสนปม<br /><strong>ชื่อสามัญ: </strong>Large-tubercled Bent-toed Gecko<br /><strong>ชื่อวิทยาศาสตร์: </strong><em>Cyrtodactylus macrotuberculatus</em> Grismer and Ahmad, 2008<br /><strong>ขนาดเมื่อโตเต็มวัย: </strong>&nbsp;<br /><strong>การกระจายพันธุ์: </strong>ภาคใต้ตอนล่าง รวมเกาะทางฝั่งทะเลอันดามันบางเกาะ<br /><strong>การจำแนกชนิด:&nbsp;</strong>&nbsp;หัวมีขนาดใหญ่ ลำตัวหนา มีเกล็ดที่เป็นตุ่มขนาดใหญ่กระจายทั่วตัว รวมถึงแขน ขา และส่วนหาง&nbsp; เกล็ดที่ส่วนใต้คาง และใต้ลำตัวนูนเป็นสันชัดเจนซึ่งเป็นลักษณะเด่นของตุ๊กกายชนิดนี้และใช้จำแนกจากตุ๊กกายป่าใต้ &nbsp;สีพื้นลำตัวเป็นสีน้ำตาลอ่อน มีลายพาดขวางลำตัว 4 แถบ มีแถบสีน้ำตาลเข้มคาดจากส่วนหลังตาผ่านคอในลักษณะเป็นมุม มีจุดสีขาวหรือเหลืองนวลเรียงต่อเป็นเส้นที่ขอบแถบสีเข้ม และมีแถบสีน้ำตาลไม่เข้มนักจากส่วนหน้าตาเชื่อมต่อกันเป็นแถบโค้งมนที่เหนือระหว่างจมูก มีเกล็ดขนาดใหญ่ที่มีรูเรียงต่อเนื่องใต้ขาทั้งสองข้าง 35-36 เกล็ด ตุ๊กกายขนาดเล็กมีสีพื้นสีเหลืองสด แถบสีเข้มคาดขวางตัวไม่มีขอบสีขาว หางสีดำสลับวงแหวนสีขาวชัดเจนตลอดหาง เมื่อเข้าระยะวัยรุ่น แถบสีเข้มจะมีขอบสีเหลืองชัดเจน<br /><strong>ถิ่นอาศัย: </strong><strong>:</strong>&nbsp;พบหากินตามต้นไม้ขนาดใหญ่ และหินแกรนิตขนาดใหญ่ในป่าดิบชื้น ป่าทดแทน และสวนยางที่มีความชื้นสูงในภาคใต้ที่ห่างจากชุดเขาหินปูน ขุดดินเป็นรูเป็นที่อาศัย หลบซ่อนนอกเหนือเวลาหากิน ปัจจุบันพบในจังหวัดตรัง สงขลา พัทลุง นราธิวาส และเกาะอาดัง-ราวี จ.สตูล<br /><strong>ข้อมูลทั่วไป: </strong>แพร่พันธุ์โดยการขุดดินวางไข่ครั้งละ&nbsp;1-2 ฟอง<br />ตุ๊กกายป่าชนิดนี้เคยมีการจำแนกชนิดผิดเป็นเวลานานภายใต้ชื่อ <em>C. pulchellus</em>&nbsp;รวมถึงชุดตัวอย่างต้นแบบของตุ๊กกายชนิดนี้จากเกาะลังกาวี &nbsp;ต่อมามีการตรวจสอบตัวอย่างซ้ำ พบว่าเป็นตุ๊กกายชนิดใหม่โดยใช้ลักษณะเกล็ดที่เป็นตุ่มรูปพีรามิดขนาดใหญ่มากมาเป็นชื่อจำเพาะว่า &ldquo;<em>macrotubeculatus</em>&rdquo; ซึ่งในเอกสารบรรยายลักษณะอนุกรมวิธานตุ๊กกายดังกล่าวระบุว่าเป็นสัตว์เฉพาะถิ่นของเกาะลังกาวี ประเทศมาเลเซีย จากการศึกษาเพิ่มเติมพบว่าตุ๊กกายชนิดนี้มีการกระจายพันธุ์ตามเกาะบางเกาะในช่องแคบมะละกา และบนแผ่นดินใหญ่ภาคใต้ของไทย และมาเลเซียอีกด้วย<br /><br /><strong>เอกสารอ้างอิง:<br />Grismer, L.L.,&nbsp; and N. Ahmad. 2008.</strong> A new insular species of <em>Cyrtodactylus</em> (Squamata: Gekkonidae)from the Langkawi Archipelago, Kedah, Peninsular Malaysia. <em>Zootaxa</em> 1924: 53&ndash;68<br /><strong>Grismer, L.L., Anuar, S., Quah, E., Muin, M.A., Onn, C.K., Grismer, J.L. &amp; Ahmad, N. 2010.</strong> A new spiny, prehensile-tailed species of <em>Cyrtodactylus</em> (Squamata: Gekkonidae) from Peninsular Malaysia with a preliminary hypothesis of relationships based on morphology. <em>Zootaxa</em> 2625: 40&ndash;52<br /><strong>Grismer, L.L., Wood Jr, P.L., Quah, E.S.H., Anuar, S., Muin, M.A., Sumontha, M., Ahmad, N., Bauer, A.M., Wangkulangkul, S., Grismer, J.L. &amp; Pauwels, O.S.G. (2012)</strong>A phylogeny and taxonomy of the Thai-Malay Peninsula Bent-toed Geckos of the <em>Cyrtodactylus pulchellus </em>complex (Squamata: Gekkonidae): combined morphological and molecular analyses with descriptions of seven new species<strong>. </strong><em>Zootaxa </em>3520: 1&ndash;55<br /><br />  <div id="jstree_thumb"><h3 class="title">ภาพประกอบ</h3><div class="inner"> <a href="/sites/default/files/058-1.jpg" class="si-image" rel="lightbox[samples][จากเขาคอหงส์ จ.สงขลา]"><div class="si-image-inner"><img src="http://www.siamensis.org/sites/default/files/imagecache/thumb_article/058-1.jpg" alt="จากเขาคอหงส์ จ.สงขลา" title="จากเขาคอหงส์ จ.สงขลา"  class="image-item caption" width="160" height="100" /><span>จากเขาคอหงส์ จ.สงขลา</span></div></a> <a href="/sites/default/files/cyrtodactylus_macrotuberculatus-tarutao.jpg" class="si-image" rel="lightbox[samples][จากเกาะอาดัง]"><div class="si-image-inner"><img src="http://www.siamensis.org/sites/default/files/imagecache/thumb_article/cyrtodactylus_macrotuberculatus-tarutao.jpg" alt="จากเกาะอาดัง" title="จากเกาะอาดัง"  class="image-item caption" width="160" height="100" /><span>จากเกาะอาดัง</span></div></a> <a href="/sites/default/files/khwnkaahlng_2_no1-1.jpg" class="si-image" rel="lightbox[samples][จากควนกาหลง จ.สตูล]"><div class="si-image-inner"><img src="http://www.siamensis.org/sites/default/files/imagecache/thumb_article/khwnkaahlng_2_no1-1.jpg" alt="จากควนกาหลง จ.สตูล" title="จากควนกาหลง จ.สตูล"  class="image-item caption" width="160" height="100" /><span>จากควนกาหลง จ.สตูล</span></div></a>
<div class="clear">&nbsp;</div>
 <a href="/sites/default/files/khaang_n0_1-1.jpg" class="si-image" rel="lightbox[samples][เกล็ดใต้คางเป็นตุ่มนูน]"><div class="si-image-inner"><img src="http://www.siamensis.org/sites/default/files/imagecache/thumb_article/khaang_n0_1-1.jpg" alt="เกล็ดใต้คางเป็นตุ่มนูน" title="เกล็ดใต้คางเป็นตุ่มนูน"  class="image-item caption" width="160" height="100" /><span>เกล็ดใต้คางเป็นตุ่มนูน</span></div></a></div><div class="clear"></div><div class="node-submitted">เขียนโดย knotsnake <span class="picture-authenticated-user">Authenticated user</span> เมื่อ 23 พฤศจิกายน 2553 </div> </div><ul class="revise">
  <li>แก้ไขครั้งที่ 1 โดย <a href="/knotsnake">knotsnake</a> เมื่อ 12 December 10 01:18 </li>
  <li>แก้ไขครั้งที่ 2 โดย <a href="/knotsnake">knotsnake</a> เมื่อ 19 October 12 13:09 </li>
  <li>แก้ไขครั้งที่ 3 โดย <a href="/knotsnake">knotsnake</a> เมื่อ 19 October 12 17:42 </li>
  <li>แก้ไขครั้งที่ 4 โดย <a href="/knotsnake">knotsnake</a> เมื่อ 20 October 12 01:07 </li>
</ul><div class="node-count-wrapper"><div class="node-count">อ่าน 1,356 ครั้ง</div><div style="display:none" id="fb-share-footer"></div><div class="fb-share-button" data-href="species_index?id=3637" data-layout="button_count"></div></div><script type="text/javascript">jstree_nav = jQ.parseJSON('["673","709","715","716","729","1450","2295","2912","2913","2920","3637"]');</script>